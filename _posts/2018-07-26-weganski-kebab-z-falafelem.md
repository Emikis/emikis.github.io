---
layout: post
title:  "Wegański kebab z falafelem"
date:   2018-07-26
facebook: assets/img/falafel/polecane.jpg
comments: true
tags:
- ciecierzyca
- falafel
- kolendra
- bezpszeniczne
- pietruszka
- mąka orkiszowa
- jogurt
- ogórek
- pomidory
- kapusta pekińska
- sałata lodowa
- kebab
- bez laktozy
- wegetariańskie
- wegańskie
- obiad
- fast food
---

![zdjecie]({{ site.url }}/assets/img/falafel/tytul.jpg)

To już drugi przepis na wegański kebab na Blogu ([tu](http://pokarmlove.com.pl/kebab-w-dlon/) przepis na kebab z tofu). Ten pierwszy tak nam posmakował, że zaczęłam kombinować jakby tu wymyślić jakąś inną kombinację smakową. Muszę przyznać, że z pomocą przyszły mi wszędobylskie budki z kebabami, które teraz na wyścigi zaczęły serwować falafel w każdym możliwym wydaniu - też jako kebab. Pomysł tak mi się spodobał, że spróbowaliśmy oddtworzyć go sami w domu, z dozwolonych składników. Oczywiście z pomocą przyszedł nam najlepszy na świecie przepis Wegan Nerd na falafele (jeśli macie jej książkę, a jeśli nie to i tak polecam z całego serca ją kupić <3 i wypróbowany już niezliczoną ilość razy przepis na orkiszowe pity.

## Lista zakupów (na ok. 4 kebaby):

* kapusta pekińska/sałata lodowa
* pomidor
* ogórek świeży
* majonez (ok. 3 łyżek)
* jogurt naturalny bez laktozy (ok. 3 łyżki) - majonez i jogurt w przypadku wersji wegańskiej możemy pominąć, ponieważ są potrzebne jedynie do sosów - zamiast tego można zrobić np. wegański majonez z aquafaby
* ciecierzyca (200g suchej) - pamiętamy, żeby moczyć ją chociaż kilka godzin, wtedy jest bardziej lekkostrawna 
* 1/2 cebuli
* natka pietruszki (ok. 2 łyżek)
* świeża kolendra (ok. 2 łyżek)
* świeża mięta (k. 2 łyżek)
* kumin (1 łyżeczka)
* ½ łyżeczki mielonego kardamonu
* ½ łyżeczki cynamonu
* ½ łyżeczki chili
* ½ łyżeczki sody oczyszczonej (można pominąć)
* 1 łyżeczka soli
* pieprz, sól
* 1 i 3/4 szklanki mąki orkiszowej (koniecznie tortowa, nie pełnoziarnista) 
* 1/4 opakowania suszonych drożdży 
* oliwa
* olej
* 3/4 szklanki ciepłej wody (takiej żeby nie zabić drożdży) 
* cytryna (ok. 1 łyżka)
* czosnek niedźwiedzi (ok. 2 łyżeczki)

## [Przepis na falafele](http://www.jadlonomia.com/przepisy/falafel-idealny/)

Jeśli posiadacie książkę Alicji Rokickiej (Wegan Nerd) "Moja kuchnia roślinna" to z całego serca polecam zrobić falafele z jej przepisu. 
Jeśli nie, to możecie znaleźć mnóstwo innych przepisów w internecie, np. Jadłonomii, który podlinkowałam :)
Jeżeli zdecydujecie się postępować zgodnie z załączonym powyżej przepisem - zamiast 300g ciecierzycy do kebabów wystarczy 200g i zamiast całej cebuli połówka. Ci z was, którzy tak jak ja nie mogą jeść czosnku być może będą mogli zastąpić go suszonym czosnkiem niedźwiedzim (sprawdzi się też do sosu "majonezowo-czosnkowego"). Dając do falafeli świeżą kolendrę można też podarować sobie dawanie tej w kulkach, warto również dorzucić do masy świeżą miętę.

![zdjecie]({{ site.url }}/assets/img/falafel/1.jpg)

![zdjecie]({{ site.url }}/assets/img/falafel/2.jpg)

## Przepis na bułki:

Mąkę, drożdże, szczyptę soli i pół łyżki cukru mieszamy i przesiewamy. Dodajemy łyżkę oliwy i przygotowaną wodę i mieszamy. Ciasto najprawdopodobniej wyjdzie zbyt kleiste lub zbyt suche, wtedy dodajemy odpowiednio więcej mąki lub więcej wody. Ciasto smarujemy odrobiną oliwy i w wysmarowanej oliwą misce odstawiamy w ciepłe miejsce na ok. 30 minut. Kiedy ciasto wyrośnie dzielimy je na 4 części i formujemy bułki (okrągłe placki grube na 1,5-2cm) i pieczemy w piekarniku rozgrzanym do 220 C aż będą suche w środku (sprawdzamy wykałaczką).

W tym czasie przygotowujemy warzywa, siekając kapustę (sałatę) i krojąc pomidora i ogórka.

Mieszamy sos majonezowo-jogurtowo-czosnkowy.
W miseczce mieszamy 3 łyżki majonezu z 3 łyżkami jogurtu i doprawiamy solą, pieprzem, ok. 1 łyżką cytryny oraz 1 łyżeczką czosnku niedźwiedziego

Najwygodniej jest przygotować kebaby przy pomocy folii aluminiowej jak na zdjęciu. Smacznego!

![zdjecie]({{ site.url }}/assets/img/falafel/3.jpg)

![zdjecie]({{ site.url }}/assets/img/falafel/4.jpg)