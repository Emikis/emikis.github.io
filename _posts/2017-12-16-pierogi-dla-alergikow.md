---
layout: post
title:  "Bezpszeniczne pierogi - zmora alergików."
subtitle: Nie wyobrażacie sobie wigilii bez pierogów? Ja też nie, dlatego postanowiłam poeksperymentować...
date:   2017-12-16
facebook: assets/img/pierogi/tytul.png
comments: true
tags:
- wegetariańskie
- wegańskie
- kuchnia polska
- wigilia
- kasza gryczana
- bezpszeniczne
- bezlaktozowe 
---

![zdjecie]({{ site.url }}/assets/img/pierogi/tytul.png)

## Ponieważ dużymi krokami zbliża się wigilia, mam dla Was dzisiaj dwa przepisy na pierogi dla alergików. 

Pierwszy - **pierogi z mąki orkiszkowej** - to prawdziwy strzał w dziesiątkę dla osób, które (tak jak ja) mają alergię na mąkę pszenną a nie na gluten (niestety mąka orkiszowa go zawiera, dzięki czemu jednak bardzo prosto zlepić z niej pierogi). Przepis jest bardzo klasyczny zarówno jeśli chodzi o ciasto, jak i o farsz. Drugi - **pierogi z mąki gryczanej** - proponuję tylko ludziom o mocnych nerwach, którzy nie wpadają w histerię, gdy coś w kuchni im nie wyjdzie (czyli nie dla mnie :D).

## Przepis nr 1 (ok. na ok. 60 pierogów)

## Lista zakupów:
* ziemniaki 1kg
* cebula
* twaróg wiejski półtłusty bez laktozy (ok. 100g - jeśli ktoś lubi bardziej serowe pierogi, wtedy dodajemy go więcej)
* sól
* pieprz
* mąka orkiszowa 100% typ 450 - 500g
* jajko
* olej (4 łyżki + do polania pierogów po gotowaniu)
* dodatkowo przygotowujemy ok. 1 szklankę ciepłej, przegotowanej wody i mąkę do wałkowania 

## Przepis na farsz

Ziemniaki obieramy i gotujemy do miękkości. Studzimy i ubijamy. W tym czasie podsmażamy na oliwie posiekaną cebulkę. Mieszamy ziemniaki, ser i cebulę i doprawiamy do smaku solą i pieprzem. 

## Przepis na ciasto

Na stolnicy lub umytym blacie usypujemy górkę z mąki, robimy w niej dziurkę i wbijamy w nią jajko. Dodajemy sól, olej i wyrabiamy dodając po trochę wody (ciasto musi być sprężyste - nie kleić się, ale też nie być za twarde).

![zdjecie]({{ site.url }}/assets/img/pierogi/1.png)

![zdjecie]({{ site.url }}/assets/img/pierogi/1a.png)

![zdjecie]({{ site.url }}/assets/img/pierogi/1b.png)

Następnie wałkujemy je na dość cienkie płaty, pozostałe ciasto trzymając zawinięte w ściereczkę, żeby nie wyschło. Wykrawamy szklanką i sklejamy z farszem. Gotujemy w osolonej wodzie aż wszystkie pierogi wypłyną na wierzch i polewamy malutką ilością oleju, żeby się nie posklejały

![zdjecie]({{ site.url }}/assets/img/pierogi/2.png)

![zdjecie]({{ site.url }}/assets/img/pierogi/3.png)

![zdjecie]({{ site.url }}/assets/img/pierogi/gif.gif)

**PS:** Jeśli mamy zamiar je mrozić, po gotowaniu przelewamy je zimną wodą i wtedy polewamy większą ilością oleju.

Drugi przepis - **z mąki gryczanej** - wypróbowałam już dawno temu, nie byłam jednak z niego do końca zadowolona. Z przepisu na 40 pierogów wyszło mi jedynie 20 - reszta rozkleiła się albo jeszcze w trakcie lepienia, albo w garnku. Dodatkowo pierogi nie były zbyt smaczne - mąka gryczana jest dużo bardziej gorzka od tradycyjnej pszennej, dlatego wyszły one dość ciężkie.
Kilka tygodni temu z zaprzyjaźnioną Panią, która z pewnością pierogi lepić umie (czego o sobie bym do dzisiaj nie powiedziała), podjęłyśmy kolejną próbę zrobienia pierogów gryczanych, jednak tym razem już samo ciasto nie chciało się rozwałkować (kruszyło się), więc szybko dałyśmy sobie z nim spokój.

## Przepis nr 2 (ok. 25 pierogów jeśli umiemy je lepić tak, aby się nie rozpadały)

## Lista zakupów:
* 250g mąki gryczanej
* 100g mąki ziemniaczanej
* 100g kaszy gryczanej prażonej
* 50g wegańskiej mozzarelli [Serotoniny](https://www.facebook.com/serotoninacheeze/) (myślę, że z fetą farsz byłby smaczniejszy, więc jeśli nie jesteś weganinem, nie cierpisz na nietolerancję laktozy lub alergię na mleko warto wypróbować)
* pół pęczka zielonej cebulki
* łyżka świeżej mięty
* pieprz
* sól
* przygotowujemy 250ml wrzątku

![zdjecie]({{ site.url }}/assets/img/pierogi/img.png)

Gotujemy kaszę gryczaną zgodnie z instrukcją na opakowaniu. Mieszamy z serem, posiekanymi ziołami, solą i pieprzem.
Wyrabiamy ciasto. Na blat wysypujemy zmieszane mąki, robimy dziurkę i wlewamy po trochę wrzątku. Masę mieszamy widelcem, a gdy cała woda wsiąknie zaczynamy wyrabiać rękami. Nie należy podsypywać mąką, ani dodawać jej więcej niż wskazane jest w przepisie, bo ciasto będzie się jeszcze bardziej rozklejać. Ciasto rozwałkowujemy (między dwoma arkuszami papieru do pieczenia, bo wtedy nie będzie się tak kleić) i wykrawamy kółka. Nakładamy farsz (na tyle mało, aby pierogi się nie rozdzierały) i sklejamy, najlepiej dociskając brzegi widelcem. Jak najszybciej gotujemy w osolonej wodzie, aż będą miękkie.
Można podawać z roztopionym masłem.

![zdjecie]({{ site.url }}/assets/img/pierogi/4.png)

Przepis ten podaję Wam tylko ze względu na to, że z bezglutenowych mąk ten jest najbardziej popularny. Mam jednak wrażenie, że ludzie podają go na swoich stronach albo w książkach kucharskich bez wcześniejszego wypróbowania, ponieważ lepienie tych pierogów jest koszmarem.

