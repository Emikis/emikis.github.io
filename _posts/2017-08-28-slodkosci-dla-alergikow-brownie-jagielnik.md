---
layout: post
title:  "Brownie, jagielnik..."
subtitle: Szybkie, proste ciasta, które zaspokoją ochotę na cukier każdego alergika.
date:   2017-08-28
facebook: assets/img/słodycze/tytul.png
comments: true
tags:
- wegetariańskie
- wegańskie
- słodycze
- czekolada
- deser
- wypieki
- bezglutenowe
- bezpszeniczne
---

![zdjecie]({{ site.url }}/assets/img/słodycze/tytul.png)

Największym problemem na diecie bezpszenicznej, a wcześniej w trakcie stosowania diety FODMAP, przynajmniej dla mnie, był brak możliwości pójścia do sklepu i kupienia batonika. Tak. Zwłaszcza w trakcie nauki zawsze podjadałam słodycze. Ciasteczka z cukrem, czekoladowe czy kokosowe. Mniam. Ale to minęło bezpowrotnie. Początkowo miałam tak wielką ochotę na coś słodkiego, że satysfakcjonowały mnie wafle ryżowe sowicie polane syropem klonowym. Z czasem jednak (mniej więcej po miesiącu) mój cukrowy głód opadł i trochę się opanowałam. Co nie znaczy, że wciąż nie sprawia mi przyjemności zjedzenia pysznego ciasta, które na dodatek szybko się piecze (lub chłodzi w lodówce). Oto kilka przepisów na placki, które każdy potrafi zrobić.

**I. Mocno czekoladowe brownie:**

![zdjecie]({{ site.url }}/assets/img/słodycze/1.png)
 
## Lista zakupów:
 
* olej kokosowy 170g
* gorzka czekolada 300g (trzeba uważać na skład, i kupić taką bez mleka np. gorzka 70% Wawel, gorzka E.Wedel)
* 3 jajka
* cukier ½ szklanki
* mąka ryżowa 50g
* mąka kukurydziana 50g
* mąka ziemniaczana 35g
 
Rozgrzewamy piekarnik do 160 stopni. Czekoladę rozpuszczamy na małym ogniu razem z olejem kokosowym i studzimy (ale tak, żeby masa wciąż była płynna). Miksujemy jajka z cukrem, dodajemy czekoladową masę, mąki i szczyptę soli. Wykładamy keksówkę papierem do pieczenia, wlewamy ciasto i wkładamy do piekarnika. Pieczemy ok. 35 minut (ciasto ciągle będzie mokre, bo to murzynek, trzeba zachować umiar, na tyle, żeby się nie spalił, ale nie był surowy).

![zdjecie]({{ site.url }}/assets/img/słodycze/1.png)
 
**II. Jagielnik owocowo-kokosowy:**

![zdjecie]({{ site.url }}/assets/img/słodycze/2.png)

## Lista zakupów:

* kasza jaglana 250 ml (szklanka)
* mleko sojowe 3 szklanki
* cukier ok. 6 łyżek
* wiórki kokosowe 200 g
* owoce (maliny, borówki, porzeczki, truskawki)
* przygotuj również szklankę wody

Płuczemy kilkakrotnie kaszę, gotujemy ją w dwóch szklankach mleka i szklance wody ok. 20 minut (aż będzie miękka). Dodajemy wiórki kokosowe (troszeczkę zostawiamy do posypania placka), trzecią szklankę mleka i cukier. Gotujemy kolejne 10 minut (trzeba uważać, żeby się nie przypaliła, dlatego co jakiś czas trzeba ją pomieszać i ewentualnie dodać więcej mleka lub wody). Następnie kaszę porządnie blendujemy i wylewamy do tortownicy. Posypujemy kokosem, układamy na górze owoce i porządnie schładzamy w lodówce.

![zdjecie]({{ site.url }}/assets/img/słodycze/3.png)
![zdjecie]({{ site.url }}/assets/img/słodycze/4.png)

**III. Ciasto czekoladowo-bananowe:**

## Lista zakupów:

* mąka ryżowa 200g
* cukier 100g
* banany (2 duże)
* kakao 2 łyżki
* olej kokosowy 60g
* mleko migdałowe/sojowe 50ml
* 1 jajko
* proszek do pieczenia (bezglutenowy) 2 łyżeczki
* sól ½ łyżeczki

Rozgrzewamy piekarnik do 180 stopni. Banany rozgniatamy praską do ziemniaków, albo blendujemy. Mieszamy z resztą składników. Keksówkę wykładamy papierem do pieczenia i przelewamy masę, ciasto pieczemy ok. 40 minut (po 20 minutach sprawdzamy, czy nie jest już upieczone, bo to ciasto czasem lubi upiec się za szybko). 

![zdjecie]({{ site.url }}/assets/img/słodycze/5.png)