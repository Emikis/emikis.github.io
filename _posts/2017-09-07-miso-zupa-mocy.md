---
layout: post
title:  "Miso"
subtitle: Zupa mocy.
date:   2017-09-07
facebook: assets/img/miso/tytul.png
comments: true
tags:
- wegetariańskie
- wegańskie
- miso
- zupa
- kuchnia azjatycka
- bezglutenowe
- bezpszeniczne
---

![zdjecie]({{ site.url }}/assets/img/miso/tytul.png)

Zrobiło się zimno. Jak to w Polsce - niespodziewanie i stanowczo zbyt wcześnie. A na zimno najlepsze są rozgrzewające zupy - na przykład taka jak ta, przepisem na którą dziś się z Wami podzielę. 
Zupa miso jest wyjątkowa. Głównym jej składnikiem jest pasta z ziaren soi, czasem z dodatkiem jęczmienia lub ryżu, która powstaje w wyniku długiej fermentacji, dzięki czemu jest bogata w enzymy i witaminy (m.in. z grupy B i D), fosfor, wapń,potas i jest źródłem pełnowartościowego białka. Najlepiej jednak na organizm wpływają zawarte w paście miso flawonoidy, które blokują komórkom rakowym zdolność do tworzenia naczyń krwionośnych, czym powodują ich kurczenie i umieranie. Dodatkowo wzmacnia ona odporność i, co dla mnie najważniejsze, przywraca właściwą florę bakteryjną jelit, pobudza trawienie i stymuluje produkcję kwasów żołądkowych. Ponadto ma jeszcze miliony innych pozytywnych właściwości i co najlepsze - zupy prawie nie trzeba pilnować w czasie gotowania!

I jak, zachęciłam Was do zrobienia zupy miso na obiad?

#### Przepis:

Lista zakupów:

* marchewki 3
* pietruszki 2
* seler
* por
* cebula
* tofu ok. 100g lub łosoś 
* grzyby mun/shitake
* glony wakame
* zielona pietruszka/glony nori
* pasta miso

Marchewki i pietruszki kroimy w słupki. Dodajemy selera i pora (odrobinę odkrajamy, kroimy na cieniutkie plasterki i posypujemy gotową zupę w misce), zalewamy ok. 3l wody i gotujemy. Grzyby przygotowujemy zgodnie z instrukcją (najczęściej zalewamy wrzątkiem i zostawiamy na ok. 15 minut; kroimy w kostkę). Obieramy cebulę i kroimy w kostkę. Podsmażamy razem z grzybami i dodajemy do bulionu. Następnie dodajemy ok. łyżkę glonów wakame (suszone bardzo zwiększą swoją objętość). Na 15 minut przed końcem gotowania dodajemy tofu (łososia na ok. 10 minut). Po odstawieniu z palnika dodajemy 3 spore łyżki miso (zupę należy próbować, aby była odpowiednio doprawiona, najważniejsze, by miso dodawać dopiero gdy zupa przestanie się gotować, bo po zagotowaniu pasta traci swoje dobroczynne właściwości). Wyjmujemy z zupy pora i selera. Posypujemy glonami nori albo zieloną pietruszką.

![zdjecie]({{ site.url }}/assets/img/miso/1.png)
![zdjecie]({{ site.url }}/assets/img/miso/2.png)