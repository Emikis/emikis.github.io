---
layout: post
title:  "Cocina Verde"
subtitle: #Rzeszów #pizzeria #bezglutenowa #wegańska
date:   2017-10-17
project: true
comments: true
---

![zdjecie]({{ site.url }}/assets/img/pizza/1.png)

W weekend odwiedziłam rodzinę w Rzeszowie i miałam okazję wypróbować znalezioną przez moją siostrę restaurację - Cocina Verde, serwującą bezglutenową pizzę. Swoją drogą jest to pierwsza pizzeria bezglutenowa i wegańska nie tylko w Rzeszowie, ale i w Krakowie. 

W menu znajdziemy pizzę na czterech różnych spodach - orkiszowym jasnym i ciemnym, kukurydzianym i z mieszanki mąk bezglutenowych.
Do wyboru mamy ser zwykły i sery wegańskie. Kucharz nie szczędzi na dodatkach, a pizza jest sycąca i pyszna. Wspólnie wypróbowaliśmy prawie wszystkie warianty ciasta (oprócz typowego bezglutenowego) i każdy z nas był zadowolony, ale ja byłam w siódmym niebie - po raz pierwszy od kilku miesięcy zjadłam danie, które kiedyś było podstawą mojej diety :D

![zdjecie]({{ site.url }}/assets/img/pizza/2.png)
![zdjecie]({{ site.url }}/assets/img/pizza/3.png)

Na dodatek restauracja serwuje przepyszne bezglutenowe i wegańskie ciasta. Ja wypróbowałam brownie z batata, ale kusił mnie też tofurnik marchewkowy, ale niestety zabrakło na niego miejsca w żołądku.

![zdjecie]({{ site.url }}/assets/img/pizza/4.png)

Ponadto w restauracji (jako w jedynym miejcu w Rzeszowie) można kupić świeży bezglutenowy chleb.

![zdjecie]({{ site.url }}/assets/img/pizza/5.png)

Restaurację z czystym sercem polecam wszystkim, którzy będą mieli okazję odwiedzić Rzeszów:)