---
layout: post
title:  "Delikatne curry z dyni"
subtitle: Aromatyczne, jesienne i dobre na przeziębienia!
date:   2017-11-19
facebook: assets/img/curry/polecane.jpg
comments: true
tags:
- bataty
- batat
- kuchnia indyjska
- warzywa
- dynia
- curry
- soczewica
- gulasz
- imbir
- bezglutenowe
- bezpszeniczne
- wegetariańskie
- wegańskie
- lunch
- obiad
- bezlaktozowe
- bez laktozy
- kolacja
- vege
- bez glutenu
- bez pszenicy
- bez cukru
---

![zdjecie]({{ site.url }}/assets/img/curry/tytul.jpg)

Zawsze, kiedy na straganach jesienią zaczynają pojawiać się dynie 
kombinuję co by tu z nich dobrego przyrządzić. Co roku kończy się to 
rozczarowaniem kulinarnym. Czegokolwiek bym z dyni nie zrobiła, jest to mdłe, 
bez smaku, za słodkie, albo po prostu niesmaczne. 
Dlatego właśnie byłam wyjątkowo zaskoczona, kiedy w tym roku wreszcie wymyśliłam
danie z dyni, które posmakowało nie tylko mi, ale też mojemy narzeczonemu, który
co roku zawsze reagował śmiechem, kiedy przynosiłam do domu kolejną dynię :)
Mam nadzieję, że i Wam posmakuje!
Łapcie przepis na curry z dyni!!

## Lista zakupów

* dynia  (po obraniu i wydrążeniu ok. 350g, czyli ok. 0,5kg należy kupić)
* batat (jeden średniej wielkości)
* puszka pomidorów
* imbir świeży, starty (ok. 3-4 łyżki)
* cebula (mała, lub 0,5 dużej)
* soczewica czerwona (1/4 szklanki)
* soczewica zielona (1/4 szklanki)
* pieprz
* sól
* oliwa
* kurkuma
* ostra i słodka papryka

## Przepis

Przygotowujemy dynię. Najprościej jest przekroić ją na pół, wydrążyć, obrać, 
a następnie pokroić w kostkę. W kostkę kroimy też obranego batata i cebulę.
Obieramy imbir i ścieramy go na tarce. 

![zdjecie]({{ site.url }}/assets/img/curry/1.png)

![zdjecie]({{ site.url }}/assets/img/curry/3.png)

![zdjecie]({{ site.url }}/assets/img/curry/2.png)

Do rozgrzanej w garnku oliwy wsypujemy cebulę, po zeszkleniu dodajemy dynię i batata. Smażymy ok. 10/15 min na średnim ogniu, po połowie czasu dodajemy imbir, solimy, dodajemy pieprz, kurkumę i papryki (dużą ilość tej słodkiej).

Następnie dodajemy do garnka puszkę pomidorów i chwilę smażymy. Dodajemy wodę (na początek wystarczy ok. 1,5 litra, w czasie gotowania trzeba curry podlewać tak, aby się nie przypaliło) i oba rodzaje soczewicy. Gotujemy nie mniej niż 30 min (tyle powinna gotować się zielona soczewica), następnie zwracamy uwagę, czy dynia i bataty są już miękkie. 

![zdjecie]({{ site.url }}/assets/img/curry/4.png)

Smak tego dania ewoluuje z czasem, najlepsze po kilku dniach:)
