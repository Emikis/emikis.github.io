 ---
layout: post
title:  "Wegański sos seczuański"
subtitle: Pikantny, sycący chiński "gulasz" idealny na zimowe wieczory.
date:   2017-12-13
facebook: assets/img/seczuanski/tytul.png
comments: true
tags:
- wegetariańskie
- wegańskie
- makaron gryczany
- kuchnia azjatycka
- warzywa
- papryka
- gulasz
- tofu
- bezglutenowe
- bezpszeniczne
- bez laktozy
---

![zdjecie]({{ site.url }}/assets/img/seczuanski/tytul.png)

Kiedyś jadłam sos seczuański w Restauracji Pod Norenami, o której pisałam [tu](http://pokarmlove.com.pl/pod-norenami-romantyczna-kolacja-w-krakowie/), jednak w składzie dania był czosnek, co obecnie dyskwalifikuje je dla mnie z menu. Spóbowałam jednak odtworzyć je w domu i wyszło całkiem nieźle! Łapcie przepis :)

### Przepis na ok. 5 porcji

#### Lista zakupów:

* papryki: żółta, czerwona i zielona 
* marchewka
* 4 duże pieczarki
* cebula
* kostka tofu
* mąka kukurydziana (do panierki i zagęszczenia sosu - ok. 3 łyżek)
* sos sojowy bezglutenowy (2 łyżki + odrobina do panierki do tofu)
* pieprz
* sól
* cukier
* olej/oliwa
* suszone chilli (jeśli ktoś preferuje bardziej pikantną wersję, proponuję świeżą papryczkę)
* słodka papryka
* imbir
* przecier pomidorowy (4 łyżeczki)
* ketchup (2 łyżki)
* pietruszka zielona
* ok. 100g fistaszków w łupkach
* ryż lub makaron gryczany

Warzywa obieramy (oprócz papryki). Kroimy na dość duże kawałki.

![zdjecie]({{ site.url }}/assets/img/seczuanski/1.png)

Tofu panierujemy dokładnie tak jak w przepisie na tacosy [tu](http://pokarmlove.com.pl/moje-ukochane-tacos/) - pokrojone w kostkę zalewamy odrobiną sosu sojowego i dodajemy mąkę kukurydzianą (ok. 1 łyżki), mieszamy. Smażymy na głębokim oleju aż będzie "złote", odsączamy z tłuszczu i odstawiamy.

Na rozgrzanym oleju/oliwie na drugiej pateni smażymy cebulę (ok. 2 minut), następnie dorzucamy pozostałe warzywa i smażymy aż zrobią się miękkie.

![zdjecie]({{ site.url }}/assets/img/seczuanski/2.png)

Następnie dodajemy na patelnię przyprawy (sól, pieprz, imbir, słodką paprykę). W miseczce łączymy ketchup, przecier, chilli (chyba że używamy świeżej papryczki, wtedy smażymy ją razem z pozostałymi warzywami na patelni) i sos sojowy. Nastawiamy wodę na makaron/ryż (dodatki gotujemy zgodnie z instrukcją na opakowaniu). W szklance mieszamy 2 łyżki mąki kukurydzianej z wodą (ok. 1/2 szklanki), najlepiej blendujemy, żeby nie zrobiły się grudki. Na patelnię dodajemy przygotowany w miseczce sos, a następnie powoli (mieszając) mąkę. Teraz wsypujemy usmażone wcześniej tofu. 

Najprawdopodobniej sos będzie później trzeba jeszcze trochę rozwodnić. 
Sos jest gotowy, gdy jesteśmy zadowoleni z jego konsystencji:)
Na koniec obieramy orzeszki, siekamy pietruszkę i posypujemy nimi danie.

![zdjecie]({{ site.url }}/assets/img/seczuanski/3.png)
![zdjecie]({{ site.url }}/assets/img/seczuanski/4.png)

PS. Za pierwszym razem, gdy robiłam sos seczuański w domu zdecydowanie przesadziłam z ilością ostrej papryki, także radzę na nią uważać! Przygotowanie dania jest dość czasochłonne, jednak smakuje on zdecydowanie lepiej niż "gotowce" ze słoików, a przede wszystkim mamy pewność, że wszystkie produkty, jakie dodaliśmy na patelnię nam nie zaszkodzą!

Bon appetit!

