---
layout: post
title:  "Burgery z buraków i czerwonej fasoli"
subtitle: Slow fast food, czyli obiad, który posmakuje każdemu.
date:   2017-07-26
facebook: assets/img/burger-buraki/polecane.jpg
comments: true
tags:
- lunch
- fast food
- tofu
- burger
- bezglutenowe
- bezpszeniczne
- bezlaktozowe
- wegetariańskie
- wegańskie
- obiad
- kolacja
- vege
- bez glutenu
- bez pszenicy
- bez laktozy
- bez cukru
- burak 
- buraki
- czerwona fasola
- fasola
- kasza jaglana
- kasza
- natka
- pietruszka
- beznabiałowe
- bez nabiału
- strączki
---

![zdjecie]({{ site.url }}/assets/img/burger-buraki/tytul.jpg)

Tak to jest z tym “zdrowym” fast foodem, że wcale nie jest taki “fast” jakby się można było spodziewać po nazwie. Po pierwsze w mojej kuchni nie ma miejsca na mięso, które przecież jest typowym składnikiem każdego burgera, więc szukanie zamiennika innego niż rzucające się od razu na myśl tofu może być nieco kłopotliwe. W poszukiwaniu idealnego kotleta przejrzałam mnóstwo różnych książek kucharskich i stron internetowych, ale największe uznanie zdobyły u mnie trzy zupełnie odmienne propozycje.

**Burger z buraka i fasoli**

Na tego kotleta natrafiłam w przywoływanej już na Blogu książce Kuchnia polska bez pszenicy. Burger jest przemyślany pod względem doprawienia, jednak trochę za suchy do bułki. Za pierwszym razem “farszu” wyszło mi tak dużo, że musieliśmy jeść kotlety dwa dni z rzędu, dzięki temu jednak spróbowaliśmy ich na dwa sposoby - w bułce i na talerzu z pieczonymi ziemniakami i sałatką. Druga propozycja podania w tym wypadku przypadła mi bardziej do gustu.

## Lista zakupów

* burak 200g
* czerwona fasola 80g (przed ugotowaniem)
* kasza jaglana 80g (suchej)
* siemię lniane 40g
* cebula ½ małej
* natka pietruszki ½ pęczka
* ocet winny 1 łyżka
* cząber 1 i ½ łyżeczki
* kumin 1 i ½ łyżeczki
* kozieradka ½ łyżeczki
* słodka papryka ½ łyżeczki
* ostra papryka 1 łyżeczka
* pieprz
* sól

Opcjonalnie:
* bułki do burgerów bezglutenowe/ziemniaki
* dodatki: pomidor, sałata, ogórek, cebula, awokado, sosy, ser żółty bez laktozy. 

#### UWAGA! Dzień wcześniej trzeba namoczyć fasolę! 

## Przepis

Fasolę gotujemy ok. 2h (aż będzie miękka w środku), na koniec gotowania solimy wodę. Buraki pieczemy w 200 stopniach pokrojone w plastry, studzimy, obieramy i kroimy. Gotujemy kaszę jaglaną, kroimy cebulę i natkę. Wszystkie składniki mieszamy i blendujemy (tu już raczej bez blendera się nie obejdziemy). Formujemy kotleciki i grilujemy na rozgrzanym grillu elektrycznym lub smażymy na patelni.

![zdjecie]({{ site.url }}/assets/img/burger-buraki/burak.png)

![zdjecie]({{ site.url }}/assets/img/burger-buraki/4.jpg)

![zdjecie]({{ site.url }}/assets/img/burger-buraki/1.jpg)

![zdjecie]({{ site.url }}/assets/img/burger-buraki/2.jpg)