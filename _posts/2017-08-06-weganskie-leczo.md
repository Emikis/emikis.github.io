---
layout: post
title:  "Leczo"
subtitle: wegańskie, pikantne i lekko wędzone.
date:   2018-08-06
facebook: assets/img/leczo/tytul.jpg
comments: true
tags:
- wegetariańskie
- wegańskie
- cukinia
- papryka
- pomidory
- lato
- obiad
- bezpszeniczne
- bezglutenowe
- bezlaktozowe 
---

![zdjecie]({{ site.url }}/assets/img/leczo/tytul.jpg)

Sezon na letnie warzywa otwarty i trzeba się nim nacieszyć. Nie ma chyba bardziej sierpniowego dania niż leczo, prawda? Cukinia, papryka i pomidory - to właśnie one kojarzą mi się z pełnią wakacji. Najlepiej kiedy możemy zerwać je we własnym ogrodzie (lub dostać od przemiłych znajomych z ich ogródków), ale nawet jeśli składniki mamy kupować w sklepie, to teraz jest na to najlepsza pora (bo też i najniższe ceny). 

Wieść gminna niesie, że leczo można zawekować na zimę. Jeszcze nie próbowałam, ale w tym roku chyba się na ten eksperyment zdecyduję. Takie leczo, jak z poniższego przepisu na pewno miło będzie odgrzać i przypomnieć sobie o upalnym sierpniu, gdy za oknami będzie szaleć śnieżyca! ;D

## Lista zakupów (na ok. 2 litry, czyli ok. 4 porcje):

* cukinia 1kg
* papryka czerwona 2-3 sztuki
* pęczek młodej cebuli lub 1 zwykła cebula
* 2 pomidory
* 3 łyżki koncentratu pomidorowego
* oliwa/olej
* sól
* pieprz
* 1,5 łyżki słodkiej wędzonej papryki mielonej
* 1 mała suszona ostra papryczka chili
* cząber ok. 1/2 łyżeczki
* estragon ok. 1/2 łyżeczki
* czosnek niedźwiedzi ok. 1 łyżki
* bulion ok. 1/2 litra (najlepiej przygotowany wcześniej [bulion z resztek](http://pokarmlove.com.pl/zero-waste/))


## Przepis:

Z papryki wycinamy pestki, kroimy ją na duże kawałki. Cebulę kroimy w kostkę. Cukinię kroimy na grube plastry, później na ćwiartki (ja cukinię obrałam, ale nie jest to konieczne). Obieramy pomidory i kroimy w kostkę.

![zdjecie]({{ site.url }}/assets/img/leczo/1.jpg)

![zdjecie]({{ site.url }}/assets/img/leczo/2.jpg)

W garnku rozgrzewamy oliwę/olej. Podsmażamy cebulę. Po ok. 1 min. dodajemy paprykę, cukinię i pomidory. Następnie koncentrat pomidorowy. Smażymy ok. 15 min, później wlewamy bulion (tak, żeby płyn zakrywał warzywa. Jeśli jest go za mało dodajemy wodę). Przyprawiamy. Gotujemy aż wszystkie warzywa będą miekkie. 

Podajemy z chlebem (orkiszowym lub bezglutenowym).

![zdjecie]({{ site.url }}/assets/img/leczo/3.jpg)