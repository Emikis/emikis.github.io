---
layout: post
title:  "Ryż z warzywami po chińsku"
subtitle: Lunche do zabrania ze sobą i odgrzania w pracy
date:   2017-10-04
facebook: assets/img/ryz/polecane.jpg
project: true
comments: true
---

![zdjecie]({{ site.url }}/assets/img/ryz/tytul.jpg)

Po całym miesiącu pracy i przebywania poza domem około 10 godzin dziennie musiałam zorganizować sobie czas, żeby wziąć ze sobą do biura wystarczająco dużo jedzenia. Codziennie w mojej torebce lądowały przekąski (o tym jakie gotowe smakołyki możemy brać ze sobą do przekąszania w trakcie pracy w kolejnym poście) i danie główne. Na szczęście przepisów wymyśliłam już do tej pory tak dużo, że przez 4 tygodnie nie znudziły mi się gotowane przez siebie posiłki.

Oczywiście zazdrościłam ludziom, którzy codziennie zamawiali do biura za symboliczną kwotę lunche, ale przy moich problemach i tak cudem jest, że cokolwiek w tej pracy mogłam zjeść i z tego się cieszę:) 

W pracy to danie wywołało same zachwyty - jakie ono śliczne, jakie ono na pewno trudne do zrobienia! Nic bardziej mylnego.

## Lista zakupów

* 2 torebki ryżu
* warzywa na patelnię Hortex (mieszanka chińska)
* 2 łyżki bezglutenowego sosu sojowego
* mieszanka przypraw dodana do mrożonych warzyw (jeśli nie szkodzi Wam czosnek, tak jak mi) lub kumin, papryka, kurkuma, cynamon i imbir.
* ½ kostki tofu (ok. 70 g)

## Przepis

Gotujemy ryż według instrukcji. Na oliwie podsmażamy pokrojone w kostkę tofu. Dodajemy zamrożoną mieszankę warzyw. Doprawiamy do smaku przyprawami i zalewamy sosem sojowym. Smażymy do miękkości.
Dodajemy ryż. Danie nadaje się zarówno do odgrzania na patelni jak i w mikrofalówce.





