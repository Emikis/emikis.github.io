---
layout: post
title:  "Pesto bazyliowo-pistacjowe"
date:   2018-08-09
facebook: assets/img/pesto/tytul.jpg
comments: true
tags:
- wegetariańskie
- makaron
- włoskie
- bazylia
- pomidory suszone
- lato
- obiad
- bezpszeniczne
- bezglutenowe
- bezlaktozowe 
- orzechy
- pistacje
- parmezan
- kuchnia włoska
---

![zdjecie]({{ site.url }}/assets/img/pesto/tytul.jpg)

Pesto bazyliowo-pistacjowe to jedno z tych dań, które praktycznie same się robi - wystarczy pozbierać składniki i zblendować. Jego wielką zaletą jest brak gotowania (no poza makaronem), więc idealnie nadaje się na upały, gdy nie mamy ochoty stać w kuchni przy włączonej kuchence lub piekarniku. 
Pesto można przygotować wcześniej lub zrobić w większej ilości (na kilka obiadów), bo spokojnie może poleżeć w lodówce kilka dni. 
To co - macie ochotę na kluchy? :)

## Lista zakupów (na ok. 2 porcje):

* garść świeżej bazylii
* pistacje (ok. 80-90 g, zważone w łupkach)
* oliwa
* parmezan bez laktozy (ok. 3 łyżki)
* makaron bezglutenowy

Opcjonalnie:
* czosnek niedźwiedzi ok. 1 łyżeczki (choć i bez niego pesto jest pyszne)
* pokrojone suszone pomidorki/pomidorki koktajlowe

## Przepis:

Myjemy liście bazylii, obieramy pistacje. Wszystkie składniki blendujemy. Dodajemy taką ilość oliwy, żeby pesto miało konsystencję jaka nam odpowiada (ja wolę pesto bardziej sypkie, mniej tłuste, ale niektórzy preferują takie z dużą ilością oliwy). Gotujemy makaron. Wszystko mieszamy w garnku, żeby pesto równomiernie rozprowadziło się po makaronie. Podajemy najlepiej z pomidorkami suszonymi.

![zdjecie]({{ site.url }}/assets/img/pesto/1.jpg)

![zdjecie]({{ site.url }}/assets/img/pesto/2.jpg)

![zdjecie]({{ site.url }}/assets/img/pesto/3.jpg)

![zdjecie]({{ site.url }}/assets/img/pesto/4.jpg)