---
layout: post
title:  "Hummus"
subtitle: Pasta idealna.
date:   2017-08-03
facebook: assets/img/hummus/polecane.jpg
comments: true
tags:
- wegetariańskie
- wegańskie
- hummus
- ciecierzyca
- kuchnia bliskowschodnia
- bezglutenowe
- bezpszeniczne
- bezlaktozowe
- bez laktozy
- lunch
- przekąska
- śniadanie
- kolacja
- vege
- bez glutenu
- bez pszenicy
- bez cukru
- suszone pomidory
- bazylia
- tahini
- pasta
- beznabiałowe
- bez nabiału
- strączki
---

![zdjecie]({{ site.url }}/assets/img/hummus/tytul.jpg)

Chyba jedna z najpopularniejszych potraw ostatniego roku. Każda strona kulinarna w Internecie szczyci się kilkoma przepisami, a w całym mieście aż roi się od bliskowschodnich knajpek, które przechwalają się tym, że podają najlepszy hummus. Bitwy o hummus nie toczą się jednak tylko pomiędzy restauracjami, a również między Izraelem i Libanem, które to kraje od wielu lat kłócą się o prawa autorskie do nazwy.

Można by pomyśleć, że czas już skończyć z tym szaleństwem, ale dlaczego? Hummus jest idealny na letnie upały, można go jeść na milion różnych sposobów i z tyloma dodatkami ile tylko możemy wymyślić. Dodatkowo dzięki temu, że jego głównym składnikiem jest ciecierzyca, jest bogaty w białko roślinne i świetnie sprawdza się w diecie wegetariańskiej i wegańskiej (tak, szokujące, białko nie znajduje się tylko w mięsie!). Pasta jest też dobrym źródłem żelaza (również dzięki cieciorce, ale też sezamowi, z którego robi się tahini).
Niestety każdy znaleziony przeze mnie przepis zawiera chociaż jeden zakazany w diecie składnik (zwykle czosnek), co skłoniło mnie do powiększenia już i tak przepełnionej internetowej biblioteki z przepisami na hummus moją własną jego interpretacją. 

## Lista zakupów

* puszka ciecierzycy konserwowej
* suszone pomidory  75g
* tahini 1 łyżka
* kumin ½ łyżeczki
* świeża bazylia (garść liści)
* sok z cytryny (kilka kropli)
* dodatkowo przygotowujemy ½ szklanki wody.

## Przepis

Ciecierzycę odsączamy (aquafabrę możemy zużyć do innego dania), wkładamy do naczynia blendera. Zalewamy wodą. Dodajemy suszone pomidory (nie odsączamy ich, dzięki zalewie hummus będzie bardziej aromatyczny i nie musimy już dodawać więcej oliwy), umytą świeżą bazylię, kumin (to on odpowiada za ten specyficzny “hummusowy” smak), tahini, odrobinę soku z cytryny i wodę. Całość blendujemy. 
Można podawać z nachosami (ciężko jest przygotować bezglutenową pitę, a chipsy doskonale się sprawdzają), oliwkami, ogórkami konserwowymi, marchewką itp.

![zdjecie]({{ site.url }}/assets/img/hummus/img.png)