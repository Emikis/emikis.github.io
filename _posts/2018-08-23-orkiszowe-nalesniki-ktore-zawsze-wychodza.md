---
layout: post
title:  "Orkiszowe naleśniki, które zawsze wychodzą"
date:   2018-08-23
facebook: assets/img/nalesniki/polecane.jpg
comments: true
tags:
- wegetariańskie
- deser
- obiad
- słodycze
- bez cukru
- bezcukrowe
- ksylitol
- owoce
- truskawki
- borówki
- maliny
- jagody
- bezpszeniczne
- bezlaktozowe 
- orkisz
- orkiszowe
- mąka orkiszowa
- wegetariańskie
- lunch
- bez laktozy
- wegańskie
- kolacja
- vege
- bez pszenicy
- jajka
---

![zdjecie]({{ site.url }}/assets/img/nalesniki/tytul.jpg)

Po przejściu na dietę bez mąki pszennej długo nie jadłam naleśników, które swego czasu były podstawą mojej diety - słodziutkie, doskonałe na przekąskę, obiad, kolację, tanie w przygotowaniu, a można je zjadać na milion różnych sposobów. Jednym słowem - naleśniki mają tak dużo zalet, że nie sposób je wymienić. Kiedy okazało się, że mąka orkiszowa zjadana w małych ilościach wcale mi nie szkodzi, jednym z pierwszych dań, które zagościły na naszym stole były zatem właśnie naleśniki. 

Chociaż większość ludzi słysząc o przepisie na naleśniki pokręci głową i powie: "przecież naleśniki robi się na oko", poniższy przepis jeszcze nigdy nas nie zawiódł i z chęcią po niego sięgamy. Przecież po co komplikować sobie życie, prawda? :)

## Lista zakupów (na ok. 15-20 naleśników)

* mleko bez laktozy 800 ml (niestety, każda próba zastąpienia w naleśnikach mleka krowiego mlekiem roślinnym zakończyła się u nas fiaskiem)
* mąka orkiszowa tortowa Basia 0,5 kg 
* olej 35 ml (plus odrobina do smażenia)
* woda (najlepiej gazowana) 200 ml
* 1 jajko
* 2 łyżki ksylitolu
* dodatki: waniliowy twaróg, dżem, powidło, masło orzechowe, owoce

## Przepis

Do miski wbijamy jajko, dodajemy przesianą mąkę, mleko, olej, wodę i ksylitol, i miksujemy na gładką masę. Patelnię długo rozgrzewamy na małym ogniu (musi być dobrze i równomiernie ciepła) i dodajemy odrobinę oleju. Smażymy naleśniki z obu stron. 

Podajemy z waniliowym twarogiem (najlepiej zrobić go samemu w domu, mieszając rozdrobniony twaróg z kawałkiem laski wanilii i odrobiną ksylitolu), dżemem lub innymi dodatkami, które lubimy.

![zdjecie]({{ site.url }}/assets/img/nalesniki/1.jpg)

![zdjecie]({{ site.url }}/assets/img/nalesniki/2.jpg)

![zdjecie]({{ site.url }}/assets/img/nalesniki/3.jpg)