---
layout: post
title:  "Dieta FODMAP - podręczna lista zakupów."
subtitle: Co jeść w trakcie stosowania diety, żeby nie umrzeć z nudów.
date:   2017-11-05
facebook: assets/img/dieta/polecane.jpg
project: true
comments: true
---
![zdjecie]({{ site.url }}/assets/img/dieta/tytul.jpg)

Jak już wspominałam w [poście](http://pokarmlove.com.pl/FODMAP/) o diecie FODMAP, przez pierwszy tydzień leczenia traciłam mnóstwo czasu łażąc po supermarketach z pustym brzuchem i przeglądając półki w poszukiwaniu czegokolwiek, co będę mogła zjeść. Najgorsze były momenty, gdy musiałam coś z powrotem na nią odłożyć, gdyż po przeczytaniu etykiety okazywało się, że produkt nie powinien być spożywany nawet przez zdrowego człowieka. Tak. Syrop glukozowo-fruktozowy niedozwolony w diecie czai się wszędzie. Dokładnie tak samo jak nic nie mówiące słowo “przyprawy” w przetworach, po który sięgniemy, a za którym może stać czosnek, cebula czy por, których również nie można jeść w pierwszych fazach diety. 
Wiedząc, że jest to takie ciężkie przeżycie, w oparciu o moje zapiski jedzeniowe z pierwszego miesiąca stosowania FODMAPu, opracowałam listę zakupów, dla nawet najwybredniejszego pacjenta. Skąd to wiem? Sama ją stosowałam i choć często do oczu cisnęły mi się łzy, gdy po raz kolejny w przerwie na uczelni musiałam jeść wafle ryżowe, na nic bardziej pomysłowego do dziś nie wpadłam. 
Lista podzielona jest pod względem posiłków, niestety ilości kupowanych produktów każdy musi dostosować do swoich potrzeb. Można też traktować ją, jako jadłospis:)

## I. ŚNIADANIE:
- płatki ryżowe
- mleko migdałowe/kokosowe
- płatki kukurydziane (czekoladowe z Nestle są bezglutenowe i bezpieczne, niestety te z miodem i orzechami są zakazane!)
- konfitura 
- kukurydziany lub kukurydziano-ryżowy chleb chrupki 
- masło orzechowe z orzechów ziemnych
- jajka
- pomidory
- ogórki
- majonez (jeśli robimy go sami w domu, bo w te kupne zawierają“przyprawy”)
- ketchup (Develey Premium klasyczny lub pikantny, oba nie zawierają syropu glukozowo-fruktozowego,“przypraw”, ani glutenu)
- musztarda (Develey - Dijon bez “przypraw”, w dodatku bezglutenowa!)
- olej kokosowy

### 1. PŁATKI RYŻOWE NA MLEKU 
Z płatków ryżowych i mleka roślinnego (tylko nie sojowego, bo jest zakazane, natomiast zdaniem moim i wszystkich moich najbliższych jedyne znośne roślinne mleko to mleko migdałowe, dlatego innego nigdy nie kupuję); do smaku dodajemy do niej odrobinę konfitury z truskawek, malin lub borówek, która w swoim składzie oprócz tego zawiera tylko cukier.

### 2. KANAPKI
Tak, stare, dobre kanapki, tylko pieczywo ograniczamy do chleba chrupkiego z ryżu lub kukurydzy, chyba że jak ja macie szczęście mieszkać w pobliżu bezglutenowej piekarni (BEZ piekarnia bezglutenowa Kraków 

### 3. JAJECZNICA/OMLET
Tu prawie nic się nie zmienia, z wyjątkiem tego, że nie smażymy na maśle, jeśli nam szkodzi, a na oleju kokosowym.

## II. PRZEKĄSKA
- wafle ryżowe
- murzynek bezglutenowy

Murzynek bezglutenowy i bez nabiału dostępny jest w BEZ piekarni bezglutenowej, jak również można znaleźć w sklepie gotową mieszankę do jego upieczenia - ja znalazłam ją w MACRO (Uwaga, należy zwracać szczególną uwagę na skład gotowych mieszanek!)
Murzynka można również samodzielnie upiec od podstaw - przepis tu → [http://pokarmlove.com.pl/slodkosci-dla-alergikow-brownie-jagielnik/](http://pokarmlove.com.pl/slodkosci-dla-alergikow-brownie-jagielnik/)

## III. OBIAD/KOLACJA
- kilka puszek pomidorów
- marchewki
- pietruszki
- seler
- przyprawy (sól, pieprz, bazylia, oregano, tymianek, kumin, kurkuma, imbir)
- makaron ryżowy
- makaron kukurydziany
- taco/tortille kukurydziane
- łosoś
- pstrąg
- ziemniaki ok. 3kg
- cukinia x2
- tofu
- awokado
- ogórek i pomidor (przy zakupach śniadaniowych)
- mąka kukurydziana
- limonka
- frytki
- bakłażan x2
- puszka marynowanego bambusa
- sos sojowy (bezglutenowy Kikkoman, w dodatku jest bez glutaminianu sodu i innych konserwantów)

Tu dochodzimy do prawdziwego problemu. Sama dieta FODMAP to nic, ale gdy nie je się mięsa, sprawa staje się nie do zniesienia. Ale mój przykład pokazuje, że się da, więc zabieramy się do roboty.

### 1. ZUPA KREM Z POMIDORÓW
Zupa krem z pomidorów i marchewki nie schodziła z mojego jadłospisu przez kilka tygodni, dopóki już nie mogłam się na nią patrzeć. Jest prosta do zrobienia, szybka do odgrzania i nawet nieźle można się nią najeść. Gotujemy wywar (bez pora!), podsmażamy pomidory, dodajemy wywar, marchewkę z wywaru i miksujemy. Doprawiamy czymś, co nam smakuje, bo sama zupa jest dość mdła.

### 2. RYBY
Mamy możliwość jedzenia większości ryb, a łosoś czy pstrąg jest dość powszechnie dostępny (tylko co do świeżości - naprawdę trzeba uważać!) Możemy podać je z ziemniakami lub frytkami (uważając przy tym na ich skład).

### 3. TACOS → [http://pokarmlove.com.pl/moje-ukochane-tacos/](http://pokarmlove.com.pl/moje-ukochane-tacos/)

### 4. MAKARON Z CUKINIĄ → [http://pokarmlove.com.pl/lunche-do-pracy/](http://pokarmlove.com.pl/lunche-do-pracy/)

### 5. CHIŃSKI LUNCH → [http://pokarmlove.com.pl/lunche-do-pracy/](http://pokarmlove.com.pl/lunche-do-pracy/)

### 6. PIECZONE PLACKI ZIEMNIACZANE → [http://pokarmlove.com.pl/placki-ziemniaczane-z-ratatouille/](http://pokarmlove.com.pl/placki-ziemniaczane-z-ratatouille/)

### 7. ZAPIEKANKA ZIEMNIACZANA → [http://pokarmlove.com.pl/zapiekanka-ziemniaczana-Ani/](http://pokarmlove.com.pl/zapiekanka-ziemniaczana-Ani/)

## IV. WIECZORNE PRZEKĄSKI
- popcorn/prażona kukurydza
- nachos (solone z Carrefoura bez oleju palmowego!)
- frytki
- solone chipsy Lays

Lista do pobrania tu:
## [Lista]({{ site.url }}/assets/documents/podreczna-lista-zakupow-dieta-FODMAP.pdf)


Sama niedawno zmuszona byłam wrócić na tydzień do diety FODMAP i muszę przyznać, że za drugim razem idealnie zadziałała ona jako dieta oczyszczająca (ból brzucha przeszedł po trzech dniach od wyeliminowania ciężkostrawnych elementów - roślin strączkowych, cebuli, słodzików).