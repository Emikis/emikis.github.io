---
layout: post
title:  "Burgery warzywne"
subtitle: Slow fast food, czyli obiad, który posmakuje każdemu.
date:   2017-07-26
facebook: assets/img/burger/tytul.png
comments: true
tags:
- wegetariańskie
- lunch
- obiad
- fast food
- tofu
- burger
- bezglutenowe
- bezpszeniczne
- bezlaktozowe
- FODMAP
---

![zdjecie]({{ site.url }}/assets/img/burger/tytul.png)

Tak to jest z tym “zdrowym” fast foodem, że wcale nie jest taki “fast” jakby się można było spodziewać po nazwie. Po pierwsze w mojej kuchni nie ma miejsca na mięso, które przecież jest typowym składnikiem każdego burgera, więc szukanie zamiennika innego niż rzucające się od razu na myśl tofu może być nieco kłopotliwe. W poszukiwaniu idealnego kotleta przejrzałam mnóstwo różnych książek kucharskich i stron internetowych, ale największe uznanie zdobyły u mnie trzy zupełnie odmienne propozycje.

**I. Burger z batatów a’la Jadłonomia.**
Ten burger jest niesamowity! Rozpływa się w ustach, jest idealnie zwarty i soczysty. Całkowity czas jego przygotowywania to ok. 1,5 godziny, ponieważ trzeba upiec bataty w piekarniku. 

Przepis

#### Lista zakupów:

* bataty 200g
* kasza jaglana 90ml (suchej)
* tahini 45ml
* prażony sezam 45ml 
* prażona (lub zwykła) mąka z amarantusa 1 łyżka
* czerwona cebula ½ małej (przy FODMAP pomijamy)
* świeża mięta 1 łyżka
* kolendra świeża lub suszona 1 łyżka
* ziarna kolendry ¼ łyżeczki
* ostra papryka ½ łyżeczki
* kumin ½ łyżeczki
* cynamon (szczypta)
* sól
* pieprz
* bezglutenowe bułki do burgerów (uważamy na skrobię pszenną w składzie, jeśli nie możemy jeść pszenicy!)

Opcjonalnie:
* pomidor
* ogórek
* sałata
* cebula
* ketchup (Develey Premium nie zawiera “przypraw” w których może czaić się czosnek, glutenu, ani syropu glukozowo-fruktozowego, którego wykluczamy w diecie FODMAP)
musztarda (Develey Dijon - bezglutenowa, bez “przypraw” j.w.)
* majonez (niestety nie znalazłam jeszcze żadnego, który byłby odpowiedni dla diety FODMAP, można jednak zrobić go samemu w domu)

Batata z łupce zawijamy w folię aluminiową i pieczemy w 220 stopniach aż będzie miękki. W tym czasie gotujemy kaszę jaglaną (zgodnie z instrukcją na opakowaniu), kroimy cebulę, zioła, prażymy sezam. Batata po lekkim wystudzeniu obieramy i przeciskamy przez praskę do ziemniaków lub blendujemy. Dodajemy pozostałe składniki. Jeśli mamy blender - blendujemy, jeśli nie, nie jest to konieczne, choć burgery będą wtedy dużo bardziej sypkie (na zdjęciach właśnie taki “niezblendowany” kotlet, gdyż nasz biedny blender poszedł do sanatorium). Formujemy kotlety i grilujemy na elektrycznym grillu (myślę, że taki na węgiel sprawdziłby się jeszcze lepiej lub pieczemy w piekarniku (tego wariantu nie próbowałam, lecz Jadłonomia poleca, by rozgrzać piekarnik do 200 stopni i piec przez ok. 20 minut, później przewrócić i piec kolejne 10 minut)

![zdjecie]({{ site.url }}/assets/img/burger/batat.png)

Tu odsyłam do oryginalnego przepisu, jeśli ktoś miałby ochotę :) →  

[http://www.jadlonomia.com/przepisy/bezglutenowe-burgery-z-batatow/](http://www.jadlonomia.com/przepisy/bezglutenowe-burgery-z-batatow/)

**II. Burger z buraka i fasoli.**
Na tego kotleta natrafiłam w przywoływanej już na Blogu książce Kuchnia polska bez pszenicy. Burger jest przemyślany pod względem doprawienia, jednak trochę za suchy do bułki. Za pierwszym razem “farszu” wyszło mi tak dużo, że musieliśmy jeść kotlety dwa dni z rzędu, dzięki temu jednak spróbowaliśmy ich na dwa sposoby - w bułce i na talerzu z pieczonymi ziemniakami i sałatką. Druga propozycja podania w tym wypadku przypadła mi bardziej do gustu.

Przepis

#### Lista zakupów:

* burak 200g
* czerwona fasola 80g (przed ugotowaniem)
* kasza jaglana 80g (suchej)
* siemię lniane 40g
* cebula ½ małej
* natka pietruszki ½ pęczka
* ocet winny 1 łyżka
* cząber 1 i ½ łyżeczki
* kumin 1 i ½ łyżeczki
* kozieradka ½ łyżeczki
* słodka papryka ½ łyżeczki
* ostra papryka 1 łyżeczka
* pieprz
* sól

Opcjonalnie:
* bułki do burgerów bezglutenowe/ziemniaki
* dodatki: pomidor, sałata, ogórek, cebula, awokado, sosy, ser żółty bez laktozy. 

UWAGA! Dzień wcześniej trzeba namoczyć fasolę! 

Fasolę gotujemy ok. 2h (aż będzie miękka w środku), na koniec gotowania solimy wodę. Buraki pieczemy w 200 stopniach pokrojone w plastry, studzimy, obieramy i kroimy. Gotujemy kaszę jaglaną, kroimy cebulę i natkę. Wszystkie składniki mieszamy i blendujemy (tu już raczej bez blendera się nie obejdziemy). Formujemy kotleciki i grilujemy na rozgrzanym grillu elektrycznym lub smażymy na patelni.

![zdjecie]({{ site.url }}/assets/img/burger/burak.png)

![zdjecie]({{ site.url }}/assets/img/burger/1.jpg)

![zdjecie]({{ site.url }}/assets/img/burger/2.jpg)


**III. Klasyczny burger z tofu.**
Stare, dobre tofu. Tym daniem przekonałam swoją siostrę do jedzenia wegetariańskich burgerów, więc jest on dla mnie wyjątkowo ważny. Dodatkowo przepis jest w pełni autorski.

Przepis

#### Lista zakupów:

* tofu ok. 200g
* bułki do burgerów bezglutenowe
* ketchup ostry (Develey Premium) 2 łyżki
* słodka i ostra papryka po łyżeczce
* kumin ½ łyżeczki
* kurkuma ½ łyżeczki

Opcjonalnie:
* dodatki: sałata, kiełki, pomidor, ogórek, papryka, szpinak, awokado, sosy.

Tofu marynujemy w ketchupie i przyprawach, najlepiej dzień wcześniej - im dłużej tofu się marynuje tym lepsze będą burgery. Kotleciki smażymy na patelni grilowej lub zwykłej z dodatkiem odrobiny tłuszczu. Podajemy z dodatkami.
