---
layout: post
title:  "Ciasto czekoladowo-bananowe"
subtitle: Szybkie, proste ciasta, które zaspokoją ochotę na cukier każdego alergika.
date:   2017-08-28
facebook: assets/img/bananowe/polecane.jpg
comments: true
tags:
- wegetariańskie
- słodycze
- czekolada
- deser
- wypieki
- bezglutenowe
- bezpszeniczne
- bezlaktozowe
- vege
- bez glutenu
- bez pszenicy
- bez laktozy
- FODMAP
- mąka ryżowa
- banan
- kakao
- mleko roślinne
- jajko
- beznabiałowe
- bez nabiału
---

![zdjecie]({{ site.url }}/assets/img/bananowe/tytul.jpg)

Największym problemem na diecie bezpszenicznej, a wcześniej w trakcie stosowania diety FODMAP, przynajmniej dla mnie, był brak możliwości pójścia do sklepu i kupienia batonika. Tak. Zwłaszcza w trakcie nauki zawsze podjadałam słodycze. Ciasteczka z cukrem, czekoladowe czy kokosowe. Mniam. Ale to minęło bezpowrotnie. Początkowo miałam tak wielką ochotę na coś słodkiego, że satysfakcjonowały mnie wafle ryżowe sowicie polane syropem klonowym. Z czasem jednak (mniej więcej po miesiącu) mój cukrowy głód opadł i trochę się opanowałam. Co nie znaczy, że wciąż nie sprawia mi przyjemności zjedzenia pysznego ciasta, które na dodatek szybko się piecze (lub chłodzi w lodówce). Poniżej przepis na placek, który każdy potrafi zrobić.

## Lista zakupów

* mąka ryżowa 200g
* cukier 100g
* banany (2 duże)
* kakao 2 łyżki
* olej kokosowy 60g
* mleko migdałowe/sojowe 50ml
* 1 jajko
* proszek do pieczenia (bezglutenowy) 2 łyżeczki
* sól ½ łyżeczki

## Przepis

Rozgrzewamy piekarnik do 180 stopni. Banany rozgniatamy praską do ziemniaków, albo blendujemy. Mieszamy z resztą składników. Keksówkę wykładamy papierem do pieczenia i przelewamy masę, ciasto pieczemy ok. 40 minut (po 20 minutach sprawdzamy, czy nie jest już upieczone, bo to ciasto czasem lubi upiec się za szybko). 
