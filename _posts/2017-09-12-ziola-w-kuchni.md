---
layout: post
title:  "Zioła w kuchni"
subtitle: Przydatne w łagodzeniu problemów trawiennych.
date:   2017-09-12
facebook: assets/img/ziola/tytul.png
project: true
comments: true
---

![zdjecie]({{ site.url }}/assets/img/ziola/tytul.png)

Wczesna jesień jest porą, kiedy należy zbierać większość ziół, aby wysuszone służyły nam przez cały rok. Oczywiście dla tych, którzy nie mieli wystarczająco dużo samozaparcia by te zioła wysiać i podlewać tak, żeby przeżyły lato, gotowe, suszone zioła można przecież kupić w sklepie. Zioła od zamierzchłych czasów stosowane są jako lekarstwa oraz do doprawiania dań, co oczywiście nie musi się wzajemnie wykluczać. Wiele ziół stosowanych jest w kuchni w celu równoważenia swoim dobroczynnym wpływem skutków poszczególnych składników spożywczych. Wiedza na temat wpływu ziół i przypraw na organizm jest niezwykle przydatna szczególnie przy problemach trawiennych, ponieważ tym prostym sposobem możemy ułatwić sobie trawienie, czy ulżyć problemom z żołądkiem. Lista obejmuje te zioła, których ja najczęściej używam podczas gotowania. Miłej lektury i przyjemnego gotowania!

![zdjecie]({{ site.url }}/assets/img/ziola/2.png)

1. **BAZYLIA** - przyprawa numer jeden w kuchni włoskiej, idealna do każdego rodzaju potraw z pomidorów. Stosowana na wzdęcia, poprawia trawienie, łagodzi nudności, ma też właściwości zbliżone do melisy – uspokaja, łagodzi nerwy.
2. **MIĘTA** - jako przyprawa rzadko stosowana w kuchni europejskiej, natomiast napar z mięty łagodzi bóle brzucha i nudności oraz wspomaga trawienie.
3. **ROZMARYN** - ogólnie łagodzi stany zapalne przewodu pokarmowego, wpływa pozytywnie na pracę żołądka, działa rozkurczająco. 
4. **OREGANO** - działa przeciwutleniająco, a jego regularne używanie w kuchni wspomaga układ pokarmowy
5. **TYMIANEK** - pobudza wydzielanie soków trawiennych oraz łagodzi wzdęcia. 
6. **CZĄBER** - ma działanie antyseptyczne, dezynfekuje układ pokarmowy i chroni go przed działaniem szkodliwych bakterii. Jest też pomocny we wzdęciach, biegunkach, zaparciach oraz innych dolegliwościach ze strony przewodu pokarmowego.
7. **KOPEREK** - pozytywnie wpływa na pracę układu pokarmowego. Łagodzi wzdęcia, poprawia trawienie i jest świetnym specyfikiem w przypadku problemów z trawieniem.
8. **LUBCZYK** - działa rozkurczowo, dodawanie go do codziennych dań poprawia funkcjonowanie układu pokarmowego i chroni przed takimi dolegliwościami jak wzdęcia czy biegunki.
9. **KMINEK** - posiada właściwości przeciwskurczowe i łagodzące ma zastosowanie przy wzdęciach brzucha, wspomaga trawienie, łagodzi niestrawność i kolki. Kminek dodawany do posiłków powoduje poprawę perystaltyki jelit, zwiększa wydzielanie soków trawiennych i zwalcza biegunki. 

Dlatego właśnie przy stosowaniu ziół do doprawiania dań nie należy jedynie kierować się ich smakiem, ale też tym, jaki mają one wpływ na nasz organizm!

![zdjecie]({{ site.url }}/assets/img/ziola/1.png)