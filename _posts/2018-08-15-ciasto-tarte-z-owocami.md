---
layout: post
title:  "Mamine ciasto tarte z owocami"
date:   2018-08-15
facebook: assets/img/placek/polecane.jpg
comments: true
tags:
- wegetariańskie
- deser
- ciasto
- wypieki
- słodycze
- bez cukru
- bezcukrowe
- ksylitol
- owoce
- śliwki
- truskawki
- borówki
- maliny
- jagody
- bezpszeniczne
- bezlaktozowe 
- bez nabiału
- beznabiałowe
- bez laktozy
- vege
- bez pszenicy
- bez cukru
- FODMAP
- orkisz
- orkiszowe
- mąka orkiszowa
- jajka
---

![zdjecie]({{ site.url }}/assets/img/placek/tytul.jpg)

Moja mama nie lubi piec i ciężko ją do tego namówić, jednak ten placek wychodzi z jej piekarnika z dużą częstotliwością przez całe lato - najpierw z truskawkami, później z malinami i borówkami, a na końcu właśnie ze śliwkami. 

Ciasto ma ten plus, że wychodzi zawsze (naprawdę ciężko je zepsuć), jest lekkie, owocowe i pyszne. Przepis został przeze mnie dostosowany do bezpszenicznej i ostatnio bezcukrowej diety (walczę o piękną cerę!) i wciąż jest tak samo smaczny (choć wiadomo, lepszy kiedy zrobi go Mama:)).

## Lista zakupów (na tortownicę 20cm):

* 4 jajka
* 3 łyżki - 1/2 szklanki ksylitolu (w zależności, czy wolimy słodsze czy jednak bardziej wytrawne ciasto)
* 1,5 szklanki tortowej mąki orkiszowej (z pełnoziarnistej ciasto nie wyjdzie)
* 1/2 szklanki oleju
* 1 łyżeczka bezglutenowego proszku do pieczenia
* odrobinę wanilii (najlepiej laski wanilii)
* ok. 10 śliwek lub innych owoców - truskawek, borówek, jagód, malin (można dać ich więcej, ale trzeba uważać, żeby ciasto się upiekło, jeśli owoców będzie za dużo może zrobić się zakalec)

## Przepis:

Ucieramy jajka z ksylitolem tak, aby powstała lekka piana. Dodajemy przesianą mąkę i resztę składników - miksujemy na gładką masę (będzie ona dość ciężka i gęsta). Wlewamy do wyłożonej papierem tortownicy i układamy owoce lekko zatapiając je w cieście. Pieczemy ok. 30 minut w nagrzanym do 180 stopni piekarniku (wiem z doświadczenia, że w gazowym placek piecze się dłużej - ok. 45 minut). Sprawdzamy wykałaczką i wyciągamy ciasto z piekarnika, kiedy będzie ona sucha, a placek z góry rumiany.


![zdjecie]({{ site.url }}/assets/img/placek/1.jpg)

