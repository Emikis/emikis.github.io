---
layout: post
title:  "Vege lazania"
subtitle: Tak pyszna, że nawet zapaleni mięsożercy nie zauważą braku mięsa!
date:   2018-07-31
facebook: assets/img/lazania/tytul.jpg
comments: true
tags:
- soczewica
- bazylia
- mozarella
- pomidory
- marchewka
- makaron
- lazania
- bakłażan
- cukinia
- cebula
- bez laktozy
- wegetariańskie
- obiad
- kolacja
- strączki
---

![zdjecie]({{ site.url }}/assets/img/lazania/tytul.jpg)

Wiele razy próbowałam ugotować wegetariańską lazanię. Kombinowałam z różnymi proporcjami różnych warzyw i strączków. Niestety smaki nie chciały ze sobą współgrać. Sekretem okazała się mała ilość czerwonej soczewicy i dwa rodzaje cebuli - czerwona i zwykła. Smak lazanii podreśla też wspaniale zapieczona, ciągnąca się mozarella (oczywiście bez laktozy, ale sprawdzi się również ta w wersji wegańskiej)! Co do makaronu - polecam bezglutenową lazanię Schär (praktycznie nie jest wyczuwalna różnica w smaku pomiędzy nim a zwykłym, pszennym makaronem).

## Lista zakupów (porcja dla 4 osób):

* bezglutenowy makaron do lazanii (np. Schär) - ok. 9 płatów
* 2 puszki pomidorów
* czerwona soczewica (1/3 szklanki)
* bakłażan
* 1,5 cukinii
* marchewka
* duża czerwona cebula (czerwona cebula jest tu konieczna. To ona nadaje lazanii specyficzny "smaczek")
* duża zwykła cebula
* kulka białej mozarelli bez laktozy
* parmezan bez laktozy (5-6 łyżek)
* świeża bazylia (garść)
* suszone oregano (łyżeczka)
* oliwa
* sól i pieprz do smaku
* czosnek niedźwiedzi (ok. 3 łyżeczki)

## Przepis

Cebulę siekamy na drobną kostkę. Bakłażana, cukinię i marchewkę obieramy i kroimy na cieńkie plastry, później na ćwiartki.

![zdjecie]({{ site.url }}/assets/img/lazania/1.jpg)

![zdjecie]({{ site.url }}/assets/img/lazania/2.jpg)

Przygotowujemy soczewicę zgodnie ze wzkazówkami z opakowania (ja gotowałam ok. 10 minut we wrzącej, osolonej wodzie).

W głębokim garnku rozgrzewamy oliwę. Wrzucamy cebulę i smażymy ok. 2 minut. Później dodajemy marchewkę, cukinię i bakłażana. Smażymy ok. 10 minut. Zalewamy pomidorami i dodajemy ok. 2 szklanki wody. Dusimy ok. 20-30 minut, aż wszystkie składniki będą miękkie, pomidory się rozsmażą, i całość uzyska odpowiednią konsystencję (pamiętamy, że sos nie może być za suchy, bo wtedy cała lazania będzie sucha i spieczona. Jeśli przez nieuwagę sos odparował za bardzo, wystarczy wlać trochę wody). Dodajemy sól, pieprz, oregano i czosnek niedźwiedzi.

![zdjecie]({{ site.url }}/assets/img/lazania/3.jpg)

Przygotowujemy makaron do lazanii według wskazówek na opakowaniu. Niektóre makarony należy przed ułożeniem w naczyniu podgotować, niektóre nadają się do zapiekania bez wcześniejszej obróbki termicznej.

Brytfankę smarujemy odrobiną oliwy i układamy lazanię warstwami: makaron, sos, parmezan, świeża, posiekana bazylia, makaron... Ostatnią warstwą niech będzie sos, na którym później układamy startą lub pokrojoną na plasterki mozarellę.

Zapiekamy lazanię w 180 stopniach ok. 30-40 minut. 

Świetnie smakuje też odgrzewana na drugi lub trzeci dzień:)

![zdjecie]({{ site.url }}/assets/img/lazania/4.jpg)

![zdjecie]({{ site.url }}/assets/img/lazania/5.jpg)

![zdjecie]({{ site.url }}/assets/img/lazania/6.jpg)

![zdjecie]({{ site.url }}/assets/img/lazania/7.jpg)