---
layout: post
title:  "Mocno czekoladowe brownie"
subtitle: Szybkie, proste ciasta, które zaspokoją ochotę na cukier każdego alergika.
date:   2017-08-28
facebook: assets/img/jagielnik/polecane.jpg
comments: true
tags:
- wegetariańskie
- wegańskie
- słodycze
- czekolada
- deser
- wypieki
- bezglutenowe
- bezpszeniczne
---

![zdjecie]({{ site.url }}/assets/img/jagielnik/tytul.jpg)

Największym problemem na diecie bezpszenicznej, a wcześniej w trakcie stosowania diety FODMAP, przynajmniej dla mnie, był brak możliwości pójścia do sklepu i kupienia batonika. Tak. Zwłaszcza w trakcie nauki zawsze podjadałam słodycze. Ciasteczka z cukrem, czekoladowe czy kokosowe. Mniam. Ale to minęło bezpowrotnie. Początkowo miałam tak wielką ochotę na coś słodkiego, że satysfakcjonowały mnie wafle ryżowe sowicie polane syropem klonowym. Z czasem jednak (mniej więcej po miesiącu) mój cukrowy głód opadł i trochę się opanowałam. Co nie znaczy, że wciąż nie sprawia mi przyjemności zjedzenia pysznego ciasta, które na dodatek szybko się piecze (lub chłodzi w lodówce). Poniżej przepis na placek, który każdy potrafi zrobić.

## Lista zakupów

* kasza jaglana 250 ml (szklanka)
* mleko sojowe 3 szklanki
* cukier ok. 6 łyżek
* wiórki kokosowe 200 g
* owoce (maliny, borówki, porzeczki, truskawki)
* przygotuj również szklankę wody

## Przepis

Płuczemy kilkakrotnie kaszę, gotujemy ją w dwóch szklankach mleka i szklance wody ok. 20 minut (aż będzie miękka). Dodajemy wiórki kokosowe (troszeczkę zostawiamy do posypania placka), trzecią szklankę mleka i cukier. Gotujemy kolejne 10 minut (trzeba uważać, żeby się nie przypaliła, dlatego co jakiś czas trzeba ją pomieszać i ewentualnie dodać więcej mleka lub wody). Następnie kaszę porządnie blendujemy i wylewamy do tortownicy. Posypujemy kokosem, układamy na górze owoce i porządnie schładzamy w lodówce.

![zdjecie]({{ site.url }}/assets/img/jagielnik/3.png)

![zdjecie]({{ site.url }}/assets/img/jagielnik/4.png)