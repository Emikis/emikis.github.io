---
layout: post
title:  "Koktajl na śniadanie?"
subtitle: A dlaczego nie?
date:   2018-03-27
facebook: assets/img/koktajl/tytul.jpg
comments: true
tags:
- wegetariańskie
- wegańskie
- chia
- koktajl
- śniadanie
- przekąski
- seler naciowy
- bazylia
- szpinak
- jarmuż
- mleko kokosowe
- kurkuma
- bezglutenowe
- bezpszeniczne
---

![zdjecie]({{ site.url }}/assets/img/koktajl/tytul.jpg)

Minał miesiąc odkąd (prawie) codziennie na śniadanie pijemy zielony koktajl. Motywacja była jedna - oczyszczenie organizmu z toksyn w celu zminimalizowania objawów Hashimoto. Początki były (przynajmniej dla mnie) koszmarne. Koktajl był za gęsty, niesmaczny i nie przechodził mi przez gardło, jednak z czasem coraz bardziej przyzwyczajałam się do takiego śniadania. 

Jedna rada - po dwóch tygodniach zepsuł nam się ręczny blender, więc zaczęliśmy robić koktajl w blenderze kielichowym, do którego nigdy nie byliśmy jakoś przekonani i rzadko wyciągamy go z szafki. Okazało się jednak, że o wiele lepiej radzi sobie z selerem naciowym, marchewką i jarmużem niż ręczny blender o większej mocy.

## Lista zakupów (2 szklanki koktajlu):
* 1 łodyga selera naciowego
* marchewka (100 g)
* mleko kokosowe (200ml - najlepsze jest mleko EcoMil, do kupienia np [tu](https://ezakupy.tesco.pl/groceries/pl-PL/products/2003120769434), według mnie mleko kokosowe z puszek jest za tłuste i za gęste, natomiast "napój kokosowy" zbyt wodnisty, ale ostatecznie wszystkie się nadają:))
* bazylia świeża ok. 10 listków
* jarmuż ok. 25g
* szpinak świeży ok. 25g
* chia - 1 łyżka
* kurkuma - 1 łyżeczka
* pieprz
* sól
* cytryna - 1 łyżka
* woda (jeśli koktajl będzie za gęsty)

## Przepis:

Wszystkie składniki miksujemy w blenderze. Pamiętajcie, że kurkumę zawsze jemy razem z pieprzem, bo to wydłuża czas jej dobroczynnego działania w organizmie:) Koktajl najlepiej smakuje schłodzony, więc zazwyczaj robię go wieczorem i wstawiam na noc do lodówki, albo na świeżo dodaję kostki lodu. 

![zdjecie]({{ site.url }}/assets/img/koktajl/1.jpg)

![zdjecie]({{ site.url }}/assets/img/koktajl/2.jpg)

![zdjecie]({{ site.url }}/assets/img/koktajl/3.jpg)

![zdjecie]({{ site.url }}/assets/img/koktajl/4.jpg)