---
layout: post
title:  "Lunche do zabrania ze sobą i odgrzania w pracy"
subtitle: Przepisy na proste, szybkie do zrobienia i pyszne dania do biura.
date:   2017-10-04
facebook: assets/img/lunche/tytul.png
project: true
comments: true
---

![zdjecie]({{ site.url }}/assets/img/lunche/tytul.png)

Po całym miesiącu pracy i przebywania poza domem około 10 godzin dziennie musiałam zorganizować sobie czas, żeby wziąć ze sobą do biura wystarczająco dużo jedzenia. Codziennie w mojej torebce lądowały przekąski (o tym jakie gotowe smakołyki możemy brać ze sobą do przekąszania w trakcie pracy w kolejnym poście) i danie główne. Na szczęście przepisów wymyśliłam już do tej pory tak dużo, że przez 4 tygodnie nie znudziły mi się gotowane przez siebie posiłki.

Oczywiście zazdrościłam ludziom, którzy codziennie zamawiali do biura za symboliczną kwotę lunche, ale przy moich problemach i tak cudem jest, że cokolwiek w tej pracy mogłam zjeść i z tego się cieszę:) Mam nadzieję, że moim postem pomogę wam w komponowaniu jadłospisu na cały tydzień!

I. **RYŻ Z WARZYWAMI PO CHIŃSKU**

W pracy to danie wywołało same zachwyty - jakie ono śliczne, jakie ono na pewno trudne do zrobienia! Nic bardziej mylnego.

## Lista zakupów:

* 2 torebki ryżu
* warzywa na patelnię Hortex (mieszanka chińska)
* 2 łyżki bezglutenowego sosu sojowego
* mieszanka przypraw dodana do mrożonych warzyw (jeśli nie szkodzi Wam czosnek, tak jak mi) lub kumin, papryka, kurkuma, cynamon i imbir.
* ½ kostki tofu (ok. 70 g)

## Przepis:

Gotujemy ryż według instrukcji. Na oliwie podsmażamy pokrojone w kostkę tofu. Dodajemy zamrożoną mieszankę warzyw. Doprawiamy do smaku przyprawami i zalewamy sosem sojowym. Smażymy do miękkości.
Dodajemy ryż. Danie nadaje się zarówno do odgrzania na patelni jak i w mikrofalówce.

![zdjecie]({{ site.url }}/assets/img/lunche/1.png)

II. **MAKARON RYŻOWY PO CHIŃSKU**

## Lista zakupów:

* 100g makaronu ryżowego 
* 2 marchewki
* puszka marynowanych pędów bambusa
* 2 łyżki bezglutenowego sosu sojowego
* ok. 50g tofu
* imbir, kumin, kurkuma i odrobina cynamonu

## Przepis:

Na oliwie podsmażamy pokrojone w kostę tofu (tofu warto odrobinę doprawić np. papryką, bo czasem wychodzi mdłe w smaku). Dodajemy pokrojoną w słupki marchewkę i odsączone pędy bambusa. Doprawiamy i dodajemy sos sojowy. Smażymy aż marchewka zmięknie. Gotujemy makaron ryżowy zgodnie z instrukcją i dodajemy na patelnię. Smaczne po podgrzaniu zarówno na patelni jak i w mikrofalówce.

![zdjecie]({{ site.url }}/assets/img/lunche/3.png)
![zdjecie]({{ site.url }}/assets/img/lunche/2.png)

III. **KREM Z BURAKÓW**

## Lista zakupów:

* marchewka
* pietruszka
* seler
* por
* 3 buraki (ok. 750g)
* ½ cebuli
* jogurt bez laktozy
* tymianek
* sól, pieprz

## Przepis:

Z marchewki, pietruszki, selera i pora gotujemy wywar (dodając ok. 2 litry wody). Buraki pokrojone na mniejsze kawałki pieczemy ok. 30min w piekarniku w temperaturze 180 stopni (aż będą miękkie), następnie obieramy je ze skórki. Kroimy cebulę na drobną kostkę i smażymy na oliwie. Po chwili dodajemy pokrojonego w kostkę buraka, dodajemy sól, pieprz i tymianek. Zawartość patelni dorzucamy do garnka z wywarem, gotujemy i blendujemy. Podajemy z jogurem naturalnym (bez laktozy).

![zdjecie]({{ site.url }}/assets/img/lunche/4.png)

IV. **MAKARON Z POMIDORAMI I CUKINIĄ**

## Lista zakupów:

* 100g makaronu kukurydzianego
* puszka pomidorów
* cukinia
* tymianek
* sól, pieprz

## Przepis:

Cukinię obieramy, wydrążamy pestki i kroimy na drobniutką kostkę. Smażymy na rozgrzanej oliwie. Dodajemy puszkę pomidorów i przyprawy. Gotujemy makaron (na kukurydzianym makaronie po odcedzeniu zostaje gorzki osad, dlatego ja zawsze przelewam go w zlewie wrzącą wodą z czajnika).

![zdjecie]({{ site.url }}/assets/img/lunche/5.png)
![zdjecie]({{ site.url }}/assets/img/lunche/6.png)

V. **NAPOLI**

To danie jest najprostsze, najszybsze i niezawodne, jeśli ktoś potrzebuje posiłku na już (może być z tego nawet niezła, romantyczna kolacja ;)).

## Lista zakupów:

* puszka pomidorów
* bazylia
* 100g makaronu kukurydzianego
* sól, pieprz

Na rozgrzaną patelnię z oliwą wlewamy pomidory, doprawiamy solą i pieprzem i dodajemy (najlepiej świeżą) bazylię w dość dużych ilościach. Gotujemy makaron, mieszamy z sosem:)

![zdjecie]({{ site.url }}/assets/img/lunche/7.png)
![zdjecie]({{ site.url }}/assets/img/lunche/8.png)
