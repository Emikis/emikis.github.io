---
layout: post
title:  "Co jeść na wakacjach"
subtitle: Planowanie wakacji przy licznych alergiach pokarmowych może być prawdziwym koszmarem. Jak zmienić go w udany wypoczynek? Kilka rad...
date:   2017-08-22
facebook: assets/img/wakacje/tytul.png
project: true
comments: true
---

![zdjecie]({{ site.url }}/assets/img/wakacje/tytul.png)

Planowanie wakacji przy licznych alergiach pokarmowych może być prawdziwym koszmarem. Praktycznie odpadają zorganizowane wczasy all inclusive, bo przecież nigdy nie wiadomo co zastaniemy na miejscu, nie mówiąc już o jedzeniu. Można polecieć do wynajętego apartamentu i gotować samemu, tyle że w tym przypadku albo zapłacimy bajońskie sumy za nadbagaż (wypakowany jedzeniem), albo zdajemy się na łut szczęścia, że znajdziemy sklep lub restaurację w której damy radę coś zjeść i się nie pochorować, ryzykując jednak wakacyjną głodówką w momencie braku takiego miejsca. Jako że w tym roku były to moje pierwsze wakacje z wykrytą alergią poszliśmy na łatwiznę i wybraliśmy trzecią możliwość - samochód + wynajęty domek + wałówka zakupiona w sprawdzonych sklepach.

Pojechaliśmy w góry. Tu pojawia się problem - co wziąć ze sobą na szlak? Na Veganmanii w Krakowie spróbowaliśmy kiedyś **batonów Zmiany Zmiany**. Jest ich dość spory wybór (od owocowych przez czekoladowe po warzywne), jednak nie można kupić ich w “normalnych” sklepach - można zamówić je przez internet [tu](http://zmianyzmiany.pl/), a mi udało się je dostać w sklepie ze zdrową żywnością w Cisnej. 

![zdjecie]({{ site.url }}/assets/img/wakacje/1.png)

Alternatywą dla powyższych batonów mogą być znacznie tańsze **przekąski Dobra Kaloria** - również mają sprawdzony skład, bez konserwantów i innych dodatków. Różnica pomiędzy tymi batonikami batonami jest jedna - te kosztują mniej, ale są trochę mniejsze i mniej sycące. Wadą obu jest zawartość suszonych owoców (najczęściej daktyli lub fig), więc nie nadają się one dla osób na diecie FODMAP.

![zdjecie]({{ site.url }}/assets/img/wakacje/2.png)

Niestety nie można porównać ich do tradycyjnych białkowych batonów, które jadł mój towarzysz. Gdy ja zjadałam dwa moje, on zjadał 4 gryzy batona siłkowego i znacznie bardziej się najadał. Trudno. Ważne że miałam co jeść.

Fajnym dodatkiem do batonów były standardowe **kanapki** (moje z chleba w 100% z mąki orkiszowej z serem bez laktozy. Mąka orkiszowa - przypominam - zawiera gluten, ale mnie nie uczula jako że nie jest zwykłą mąką pszenną a tylko jej odmianą - ponoć mniej zmodyfikowaną genetycznie), **gorzka czekolada** (tutaj serio TRZEBA czytać skład na etykiecie, bo to co czasem znajduje się w tabliczkach jest przerażające) i **wafle ryżowe** (w fajnych, jednorazowych paczuszkach). Przeżyłam na szlaku, więc każdy może przeżyć z taką wałówką.

A co na obiady? W restauracjach jak prawie zawsze mogłam pozwolić sobie na **frytki**, wyjątkowo z zestawem surówek, po upewnieniu się, że nigdzie nie czai się śmietana czy czosnek, a frytki są smażone na oleju a nie innym dziwnym tłuszczu. 
Dodatkowo raczyliśmy się **grillem** - tu standardowo - cukinia, tofu, ziemniaczki (pisząc ten post potwierdzam, że **nie można umrzeć z nadmiaru ziemniaków w organizmie**), kupowany na łowiskach pstrąg. 

![zdjecie]({{ site.url }}/assets/img/wakacje/3.png)

Muszę przyznać, że pierwsza wyprawa pod względem jedzenia i alergii przebiegła na piątkę z plusem i mogę się z Wami podzielić tym małym ale jakże ważnym sukcesem.

EK
