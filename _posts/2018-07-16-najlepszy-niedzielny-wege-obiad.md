---
layout: post
title:  "Najlepszy niedzielny obiad"
subtitle: Panierowany kotlet z tofu, młoda kapustka i ziemniaki z koperkiem.
date:   2018-07-16
facebook: assets/img/niedziela/tytul.jpg
comments: true
tags:
- wegetariańskie
- tofu
- obiad
- ziemniaki
- bezglutenowe
- bezpszeniczne
- kapusta
- przecier pomidorowy
- cebula
---

![zdjecie]({{ site.url }}/assets/img/niedziela/tytul.jpg)

Kto powiedział, że nie jedząc mięsa nie można zjeść kotleta? Albo, że nie można zjeść "prawdziwego, polskiego obiadu"? To danie dowodzi, że jest to jak najbardziej możliwe! Proponuję zaserwować je każdemu niedowiarkowi. Na upanierowanie tofu w resztkach bezglutenowego chleba wpadł mój narzeczony, a pomysł tak mi się spodobał, że musiałam się z Wami nim podzielić! Tofu wychodzi idealnie chrupiące, a młode ziemniaki i młoda, podsmażana kapusta są świetnymi (co w sumie wiadomo nie od dziasiaj) do niego dodatkami. Świetnie jednak sprawdzają się również frytki i inne warzywne dodatki jak kiszone ogórki czy mizeria.

## Lista zakupów:
* tofu ok. 200g
* bezglutenowa bułka tarta (można kupić gotową, chociaż jej skład jest zazwyczaj kosmiczny, albo, tak jak ja, zrobić ją z podpieczonych piętek bezglutenowego chleba)
* 1/2 główki młodej kapusty
* 1/2 cebuli
* masło bez laktozy (ok. 2 łyżki)
* 1 i 1/2 łyżeczki przecieru pomidorowego
* kminek
* sól
* pieprz 
* ziemniaki
* koperek
* jajko (do panierowania)
* mąka orkiszowa/mieszanka bezglutenowa (do panierowania)
* olej

## Przepis na kapustę

Kapustę poszatkować (jeśli nie jest to młoda kapusta, to należy ją obgotować). Zeszklić cebulkę na jednej łyżce masła. Odlać wodę z kapusty, dodać cebulkę i dusić pod przykryciem w odrobinie pozostałej wody. Kiedy kapusta zrobi się miękka, dodajemy przecier pomidorowy, sól, pieprz i kminek do smaku.


## Przepis na kotlety

Kostkę tofu kroimy na 3 plastry i odciskamy z wody na ręczniku papierowym. Następnie obtaczamy tofu w mące, rozbełtanym jajku (lekko posolonym) i w bułce tartej. Smażymy na mocno rozgrzanym oleju (oleju powinno być na patelni tak dużo, żeby tofu było w nim zanużone do połowy).

W tym samym czasie gotujemy ziemniaki, dodajemy do nich masło i posiekany koperek.


![zdjecie]({{ site.url }}/assets/img/niedziela/1.jpg)
