---
layout: post
title:  "Paprykowe niespodzianki,"
subtitle: czyli papryka zapiekana z warzywno-jaglanym farszem.
date:   2018-07-11
facebook: assets/img/papryka/polecane.jpg
comments: true
tags:
- wegetariańskie
- wegańskie
- kasza jaglana
- kasza
- obiad
- kolacja
- bezglutenowe
- bezpszeniczne
- papryka
- marchewka
- pietruszka
- pomidory
- FODMAP
- bezlaktozowe
- bez laktozy
- vege
- bez glutenu
- bez pszenicy
- bez cukru
---

![zdjecie]({{ site.url }}/assets/img/papryka/tytul.jpg)

Lato latem, ale pogoda nas nie rozpieszcza... Może w takim razie rozpieścić się samemu pysznym jedzeniem? Na przykład idealną na kolację w zimny wieczór we dwoje zapiekaną papryką!

## Lista zakupów

* 3 papryki czerwone
* ok. 80g kaszy jaglanej (suchej)
* marchewka
* pietruszka (korzeń)
* pomidor
* czerwona cebula (przy diecie FODMAP pomijamy)
* pietruszka zielona
* cynamon
* ostra papryka mielona
* tymianek
* sól, pieprz
* rękaw do pieczenia

## Przepis

Odkrawamy "czapeczki" z papryk i wydrążamy je z pestek. Pod gorącą wodą dokładnie płuczemy kaszę, później gotujemy ją według wskazówek na opakowaniu i dokładnie odcedzamy. Resztę składników kroimy na drobniutką kostkę i podsmażamy na patelni. 

![zdjecie]({{ site.url }}/assets/img/papryka/1.jpg)


Po lekkim przestudzeniu mieszamy warzywa z kaszą, doprawiamy i nadziewamy wydrążoną paprykę. 

![zdjecie]({{ site.url }}/assets/img/papryka/2.jpg)


Nadziane papryki wkładamy do rękawa do pieczenia, wiążemy go i robimy kilka dziurek, żeby powietrze mogło uchodzić ze środka. Pieczemy w rozgrzanym do 180 stopni piekarniku aż papryka lekko zbrązowieje i zacznie z niej odchodzić skórka.


![zdjecie]({{ site.url }}/assets/img/papryka/3.jpg)

![zdjecie]({{ site.url }}/assets/img/papryka/4.jpg)
