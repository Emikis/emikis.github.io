---
layout: post
title:  "Jajka garam masala"
subtitle: Idealne, rozgrzewające śniadanie na zimowy dzień pełen wrażeń!
date:   2018-02-16
facebook: assets/img/jajka/polecane.jpg
comments: true
tags:
- wegetariańskie
- jajka
- papryka
- garam masala
- pomidory
- śniadanie
- lunch
- bezpszeniczne
- bezglutenowe
- kuchnia azjatycka
- kuchnia bliskowschodnia
- FODMAP
- śniadanie
- kolacja
- bezlaktozowe
- bez laktozy
- vege
- bez glutenu
- bez pszenicy
- bez cukru
- beznabiałowe
- bez nabiału
---

![zdjecie]({{ site.url }}/assets/img/jajka/tytul.jpg)

O garam masala usłyszałam kiedyś, oglądając jakieś show o gotowaniu kręcone w RPA. Konkurencja dotyczyła wówczas śniadań i jeden z uczestników przygotował jajko zapieczone w kokilce w pomidorach i papryce, właśnie z dodatkiem tej mieszanki przypraw. Natchnęło mnie to do wymyślenia własnej wersji jajek garam masala. Okazało się, że są idealne na zimowe poranki, kiedy ciało potrzebuje sie rozgrzać i mieć więcej energii do walki z zimnem przez cały dzień. Częstujcie się! :)

## Lista zakupów (2 porcje)

* 4 jajka (pamiętajmy, by były to te z pieczątką 0 lub 1, kury nam podziękują!)
* puszka pomidorów
* 1 cała papryka czerwona lub po 1/3 czerwonej, żółtej i zielonej (wtedy potrawa ma bardziej wyrazisty smak)
* cebula 1/2 dużej lub 1 mała (przy diecie FODMAP pomijamy)
* garam masala 1 łyżeczka
* natka pietruszki
* ostra i słodka papryka (po łyżeczce)
* kumin, kurkuma, pieprz i sól do smaku
* oliwa do smażenia

![zdjecie]({{ site.url }}/assets/img/jajka/1.jpg)

## Przepis

Cebulę i papryki kroimy w drobną kosteczkę i wrzucamy na rozgrzaną patelnię z oliwą. Smażymy aż cebula się zeszkli, a papryki zmiękną.

![zdjecie]({{ site.url }}/assets/img/jajka/2.jpg)

Dodajemy puszkę pomidorów i odparowujemy nadmiar wody. Doprawiamy wszystkimi przyprawami. Wtedy ostrożnie wbijamy na patelnię jajka (warto je dodatkowo posolić).

![zdjecie]({{ site.url }}/assets/img/jajka/3.jpg)

Smażymy pod przykryciem aż będą miały odpowiednią konsystencję (jak jajko sadzone, czyli lekko ścięte żółtko i ścięte białko. Jajka na zdjęciu są niestety odrobinę well done :D). 

![zdjecie]({{ site.url }}/assets/img/jajka/4.jpg)

Na koniec posypujemy świeżą natką pietruszki!