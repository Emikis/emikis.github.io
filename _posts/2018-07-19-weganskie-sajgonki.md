---
layout: post
title:  "Wegańskie sajgonki"
date:   2018-07-19
facebook: assets/img/sajgonki/polecane.jpg
comments: true
tags:
- wegetariańskie
- wegańskie
- chińskie
- przekąska
- impreza
- kuchnia azjatycka
- bezglutenowe
- bezpszeniczne
- kolacja
- kuchnia chińska
- FODMAP
- pędy bambusa
- makaron ryżowy
- imbir
- obiad
- bezlaktozowe
- bez laktozy
- vege
- bez glutenu
- bez pszenicy
- bez cukru
- warzywa
- beznabiałowe
- bez nabiału
---

![zdjecie]({{ site.url }}/assets/img/sajgonki/tytul.jpg)

Przez ostatnie lata diety widząc sajgonki w menu restauracji azjatyckich byłam pewna, że nie mogę ich zjeść - albo ze względu na  pszenicę albo na inne dodatki jak czosnek, dlatego nawet nie pytałam o ich skład - po prostu ich nie jadłam. To zmieniło się, kiedy zobaczyłam przykładowy przepis na sajgonki na opakowaniu chińskiej mieszanki warzywnej - olśniło mnie! Wystaczy tylko podsmażyć warzywa, zawinąć w papier ryżowy i usmażyć, żeby cieszyć się tym wyjątkowym daniem. W czasie jego przygotowania można się ponadto świetnie bawić :)

## Lista zakupów

* chińska mieszanka mrożonych warzyw 
* makaron ryżowy ok. 100g
* papier ryżowy (ok. 8-12 arkuszy, w zależności od wielkości sajgonek)
* olej
* świeży imbir (ok. 2 łyżeczki obranego i startego)
* kurkuma (ok. 1 łyżeczka)
* kumin (ok. 1 łyżeczka)
* sos sojowy bezglutenowy (ok. 2 łyżek do warzyw i dodatkowo jako sos do maczania sajgonek)
* ostra papryka (ok. 1 łyżeczki)

Opcjonalnie:
* cytrynowy sos chili Tao Tao do maczania sajgonek (skład jest koszmarny, można zatem spróbować zrobić podobny sos w domu)

## Przepis 

W garnku gotujemy makaron ryżowy zgodnie z instrukcjami na opakowaniu. Na patelni na odrobinie oliwy smażymy mrożoną mieszankę warzyw. Po ich częściowym rozmrożeniu doprawiamy warzywa kurkumą, imbirem, kuminem, a po chwili dodajemy 2 łyżki sosu sojowego i czekamy aż mieszanka odparuje. 

Po przestudzeniu warzywa i makaron mieszamy na desce razem i siekamy na mniejsze kawałki.

![zdjecie]({{ site.url }}/assets/img/sajgonki/1.jpg)

Następnym krokiem jest zawijanie sajgonek. Zazwyczaj na opakowaniu papieru ryżowego znajdują się instrukcje, ale ja wypracowałam własną technikę. Do garnka z lekko ciepłą wodą wkładam na chwilkę arkusz papieru, aż stanie się plastyczny. Następnie kładziemy go na drewnianej desce, lekko wilgotnej, żeby arkusze się nie przykleiły i nie podarły i na dole na środku kładziemy dużą łyżkę farszu. 

![zdjecie]({{ site.url }}/assets/img/sajgonki/2.jpg)

Następnie zaginamy boki arkusza do środka i zwijamy sajgonki (w sumie traktujemy je jak stare dobre, polskie krokiety).

![zdjecie]({{ site.url }}/assets/img/sajgonki/3.jpg)

Na patelni rozgrzewamy dużą ilość oleju i smażymy sajgonki aż będą złociste. Następnie odciskamy na ręczniku papierowym nadmiar tłuszczu. Podajemy z sosem sojowym lub cytrynowym sosem chili.

![zdjecie]({{ site.url }}/assets/img/sajgonki/4.jpg)

![zdjecie]({{ site.url }}/assets/img/sajgonki/5.jpg)
