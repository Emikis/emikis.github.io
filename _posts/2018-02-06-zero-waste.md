---
layout: post
title:  "\"Zero waste\" po mojemu,"
subtitle: czyli jak jeszcze raz wykorzystać zużyte produkty.
date:   2018-02-06
facebook: assets/img/waste/tytul.jpg
project: true
comments: true
---

![zdjecie]({{ site.url }}/assets/img/waste/tytul.jpg)

Tematyka dzisiejszego posta nie będzie dotyczyć alergii, natomiast łączy się ona z przyrządzaniem posiłków. Kiedy kilka miesięcy temu zwróciłam uwagę na *życie w stylu **"zero waste"*** pomyślałam, że to może być coś dla mnie. Zawsze dwa razy myślę, czy coś nie będzie mi już potrzebne zanim to wyrzucę, lubię też kupować tylko potrzebne produkty: zarówno spożywcze, jak i ubrania czy kosmetyki. Dotychczas nie wiedziałam jednak, że można zrobić z tego własny styl życia. 

Zacznijmy jednak od tego, co to w ogóle jest **"zero waste"**. W wielkim skrócie, chodzi o taki styl życia, by produkować w swoim gospodarstwie domowym jak najmniej śmieci i zanieczyszczeń. Nie używać plastikowych siatek, butelkowanej wody, nie kupować "ubrań na jeden sezon" etc. 

Jak każdą nowinkę, potraktowałam jednak **"zero waste"** po swojemu. Nie byłabym w stanie korzystać z własnego, domowego kompostownika (a takowe istnieją!), nie przemawia też do mnie konieczność kupowania kosztownych kosmetyków, które nie są zapakowane w plastikowe lub szklane pojemniczki, jednak wiele trików stosowałam już wcześniej, niejako podświadomie. Nigdy nie korzystam z plastikowych jednorazówek, staram się też nie pakować do nich warzyw, by je zważyć. Ostatnio jednak zwracam uwagę też na to, by również świeżo kupione ciuchy lądowały w materiałowych torbach! Segreguję śmieci korzystając z podobno szybko rozkładajacych się worków, nigdy nie drukuję czegoś, czego koniecznie nie potrzebuję, są jednak dwie szczególne propozycje **"zero waste"**, które skradły moje serce.

# #1

![zdjecie]({{ site.url }}/assets/img/waste/1.jpg)

**Bulion z resztek** może zrobić naprawdę każdy i w każdych warunkach, bo przecież każdy używa warzyw i standardowo wyrzuca resztki do śmieci! Zamiast tego jednak proponuję dokładnie umyte ścinki, skrawki i obierki, a także niezużyte części warzyw schować do zamrażarki, a gdy uzbiera się ich wystarczająco dużo, zrobić aromatyczny bulion, który można później również zamrozić i wykorzystać do sosów, zup, czy gulaszów. 

![zdjecie]({{ site.url }}/assets/img/waste/2.jpg)

![zdjecie]({{ site.url }}/assets/img/waste/3.jpg)

Jakie warzywa można wykorzystać?
* marchewka
* pietruszka
* seler
* por
* seler naciowy
* koperek/pietruszka zielona/szczypiorek
* cebula biała i czerwona
* grzyby

Wywar oczywiście należy doprawić solą, liściem laurowym, czy zielem angielskim, albo wykorzystać na przykład sos sojowy. Mrozić można korzystając z woreczków do mrożenia (choć nie jest to niestety zero waste) lub foremek na lód.

![zdjecie]({{ site.url }}/assets/img/waste/5.jpg)

# #2

![zdjecie]({{ site.url }}/assets/img/waste/6.jpg)

**Peeling kawowy** z resztek (z grubo zmielonej, zaparzonej kawy) działa podobnie do tego kupionego w sklepie. Do fusów warto dodać olejki np. kokosowy albo brązowy cukier. Skóra po peelingu jest gładka i napięta!

