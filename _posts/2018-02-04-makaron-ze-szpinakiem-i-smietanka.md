---
layout: post
title:  "Szpinak w roli głownej,"
subtitle: czyli błyskawiczny kukurydziany makaron ze śmietanką, szpinakiem i suszonymi pomidorami...
date:   2018-02-04
facebook: assets/img/makaron/polecane.jpg
comments: true
tags:
- wegetariańskie
- kuchnia włoska
- włoskie
- makaron
- szpinak
- śmietanka
- suszone pomidory
- bezpszeniczne
- bezglutenowe
- bezlaktozowe 
- lunch
- obiad
- bez laktozy
- kolacja
- vege
- bez glutenu
- bez pszenicy
- bez cukru
- suszone pomidory
---

![zdjecie]({{ site.url }}/assets/img/makaron/tytul.jpg)

Nie przesadzę jeśli powiem, że moje życie zmieniło się na lepsze, gdy odkryłam, że nie szkodzą mi produkty mleczne bez laktozy (oprócz jednak mleka, którego w żadnej odsłonie nie mogę spożywać). Staram się nie jeść ich jednak zbyt często i w zbyt dużych ilościach ze względów światpoglądowych, ale weganką nie jestem i nie sądzę, że kiedykolwiek nią zostanę (jednak inne jajka niż 0 lub 1 nie przejdą mi przez gardło). Oprócz więc białego sera ze szczypiorkiem i tostów z żółtym serem na naszym stole zagościła odtłuszczona wersja ciężkiego, śmietanowego makaronu ze szpinakiem. Zapraszam po przepis!

## Lista zakupów: (na 2 porcje)

* szpinak świeży ok. 200g
* śmietanka 30% bez laktozy ok. 100ml (można kupić [tu](https://ezakupy.tesco.pl/groceries/pl-PL/products/2003120836522))
* cebula 1/2 
* makaron kukurydziany (według mnie najlepiej smakuje penne)
* oliwa
* sól
* pieprz
* suszone pomidory (ilość według uznania - ok. 5-7)

## Przepis

Bardzo dokładnie płuczemy szpinak (nie smakuje dobrze, gdy piasek zgrzyta w zębach :D). Gotujemy wodę na makaron. Na patelni rozgrzewamy oliwę, kroimy cebulę w drobną kostkę i smażymy ok. 3 minuty (aż będzie zarumieniona). Dodajemy szpinak i dusimy co jakiś czas mieszając, do momentu gdy odparuje z niego woda i będzie "oklapnięty". Wtedy wlewamy na patelnię śmietankę, doprawiamy solą i pieprzem i odparowujemy do uzyskania odpowiedniej konsystencji (tutaj według uznania, ja na przykład nie lubię, gdy makaron w śmietance pływa). Na sam koniec dodajemy do sosu pokrojone na mniejsze kawałki suszone pomidory i makaron i dokładnie mieszamy. Smacznego!

![zdjecie]({{ site.url }}/assets/img/makaron/1.jpg)