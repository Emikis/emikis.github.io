---
layout: post
title:  "Gofry,"
subtitle: czyli śniadanie mistrzów.
date:   2017-07-22
facebook: assets/img/gofry/polecane.jpg
comments: true
tags:
- wegetariańskie
- gofry
- bezglutenowe
- bezpszeniczne
- bezlaktozowe
- bez laktozy
- FODMAP
- przekąska
- słodycze
- śniadanie
- vege
- bez glutenu
- bez pszenicy
- mąka ryżowa
- mąka gryczana
- mąka amarantusowa
- jajka
- beznabiałowe
- bez nabiału
---

![zdjecie]({{ site.url }}/assets/img/gofry/tytul.jpg)

Nic tak nie pobudza o poranku jak zapach świeżo smażonych gofrów. Kiedyś jadłam je praktycznie co weekend, jednak po odstawieniu mąki pszennej długo nie mogłam znaleźć przepisu, który choć trochę przypominał by te oryginalne. Na szczęście po długich poszukiwaniach udało mi się osiągnąć cel i zjeść pyszne, słodziutkie gofry na śniadanie. Sprawdzą się one również jako deser!
Te inspirowane są przepisem z książki “Kuchnia polska bez pszenicy”.

## Lista zakupów ok. 4 gofry (z gofrownicy o kształcie kwiatka)

* mąka ryżowa 80g
* mąka gryczana 40g
* mąka amarantusowa 40g (zwykła lub prażona)
* cukier 40g
* 3 jajka
* olej kokosowy 2 łyżki
* bezglutenowy proszek do pieczenia - kopiata łyżeczka (można go pominąć, jednak dzięki niemu gofry są lżejsze i bardziej puszyste)
* przygotuj też 150ml wody

Opcjonalnie:
* śmietanka bez laktozy 30%
* owoce (maliny, truskawki)
* syrop klonowy

## Przepis

Wszystkie składniki miksujemy, nakładamy porcję ciasta do rozgrzanej gofrownicy i smażymy. Najlepsze są z syropem klonowym lub dżemem (pamiętajmy, by przy diecie FODMAP wybrać taki smak, jakie owoce możemy jeść, czyli np. truskawkowy, borówkowy lub malinowy i bez żadnych innych dodatków niż cukier; syrop klonowy możemy spożywać) i świeżymi owocami (maliny, truskawki, borówki). Jeśli decydujemy się na zrobienie własnej bitej śmietany, ubijamy ją z cukrem pudrem.

![zdjecie]({{ site.url }}/assets/img/gofry/1.png)

![zdjecie]({{ site.url }}/assets/img/gofry/2.png)



