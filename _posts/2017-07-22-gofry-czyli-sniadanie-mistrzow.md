---
layout: post
title:  "Gofry,"
subtitle: czyli śniadanie mistrzów.
date:   2017-07-22
facebook: assets/img/gofry/tytul.png
comments: true
tags:
- wegetariańskie
- śniadanie
- gofry
- bezglutenowe
- bezpszeniczne
- bezlaktozowe
- FODMAP
---

![zdjecie]({{ site.url }}/assets/img/gofry/tytul.png)

Nic tak nie pobudza o poranku jak zapach świeżo smażonych gofrów. Kiedyś jadłam je praktycznie co weekend, jednak po odstawieniu mąki pszennej długo nie mogłam znaleźć przepisu, który choć trochę przypominał by te oryginalne. Na szczęście po długich poszukiwaniach udało mi się osiągnąć cel i zjeść pyszne, słodziutkie gofry na śniadanie.
Te inspirowane są przepisem z książki “Kuchnia polska bez pszenicy”.

#### Przepis na ok. 4 gofry (z gofrownicy o kształcie kwiatka)

Lista zakupów:
* mąka ryżowa 80g
* mąka gryczana 40g
* mąka amarantusowa 40g (zwykła lub prażona)
* cukier 40g
* 3 jajka
* olej kokosowy 2 łyżki
* bezglutenowy proszek do pieczenia - kopiata łyżeczka (można go pominąć, jednak dzięki niemu gofry są lżejsze i bardziej puszyste)
* przygotuj też 150ml wody

Wszystkie składniki miksujemy, nakładamy porcję ciasta do rozgrzanej gofrownicy i smażymy. Najlepsze są z syropem klonowym lub dżemem (pamiętajmy, by przy diecie FODMAP wybrać taki smak, jakie owoce możemy jeść, czyli np. truskawkowy, borówkowy lub malinowy i bez żadnych innych dodatków niż cukier; syrop klonowy możemy spożywać) i świeżymi owocami (maliny, truskawki, borówki).

